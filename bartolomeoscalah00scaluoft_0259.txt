Pussuc ORATIONS 219

Amphione ad Thebas poetae tradiderunt, si, ut de Orpheo, silvasque et
feras demulcere potest, multo quod habeat vim maiorem in nostris menti-
bus est vero maxime consentaneum.

Felicitatem autem ideo praeteritam arbitror silentio, quod eam praestare
humana conditio nulla potest si de ea intelligamus felicitate quae a fortuna
dependet, non quae a virtutibus3 quanvis de fortuna quoque alii senserunt
aliter. Sunt enim qui illi omnia tribuant, sunt qui nihil. Qui habere vires in
rebus nostris putant, in deorum, quicquid ea tandem sit, referunt potesta-
tem. At qui negant, rerum omnium humanarum reginam faciunt prudenti-
am, auferunt fortunam, qua, uti sapiens nescio quis poeta ait apud Marcum
Tullium,g ‘Suis quisque fingitur moribus? Nos siquis opinionem in ea re
nostram quoque scire desiderat neque concedenda fortunae omnia neque
tollendam penitus eam esse e rebus humanis arbitramur. Est enim certa³⁴
quatenus progrediatur prudentia; et multa saepe accidunt quae nullo huma-
no ingenio provideri, nulla industria, nulla virtute superari queant ut siquis
ultra prudentiae³⁵ humanae fines fortunae locum esse dixerit, minus ab
vero longe forsitan aberraverit.

Quaedam igitur esse videntur, sine quibus esse imperator nullo modo,
quaedam vero sine quibus esse omnino perfectus consummatusque non
potest. Nisi enim calluerit militandi artem eiusque scientiam animo et cogi-
tatione comprehenderit3 nisi sit his praeditus virtutibus, consilio scilicet,
fortitudine, continentia, fide, gravitate, facilitate, modestia atque huiusmodi
quibus in militari exercitum observantia contineat; nisi tantum insit aucto-
ritatis ut habeat imperio obsequentes suos3 nisi tandem explicare commode
dicendo quae in rem sint visa possit et dare animos virtutemque in proeli-
um in mortemque euntibus, ab fortuna³⁶ potius aut ab hostium ignavia
quarn ab imperatore et milite speranda victoria est. Ac quemadmodum qui-
dem sunt, quae supra dixi, in imperatore necessaria, ita principatus, generis
nobilitas, integra aetas, et huiusmodi nonnulla quae curiosissime persequi-
tur Onoxander, etsi non sunt necessaria illa quidem, adornare tamen
vehementer si adsint debent atque illustrare imperatoriam dignitatem.

Quem quidem ego cum legi de perfecto imperatore accuratissime dispu-
tantem, habuisse mihi videtur prae oculis Constantium hunc nostrum Sfor—
tiam eiusque ipsius eximias singularesque animi dotes excellentemque
virtutem pernovisse‚ unde praecepta expresserit quae de perfecto belli admi-
nistratore et duce litteris ac posteritati commendaverit. Nihil enim ille
excogitare praecipiendo potuit quod in novo militiae³⁷ nostrae³⁸ duce
non facile invenias quodque re ipsa et factis non possit praestare. Iam enirn
scientia rei militaris, ut aliquando tandem de ipso breviter aliqua modeste-
que attingamus, ut sit quam excellentissima oportet. Natus est enim, ut ita

Β Cf. Cicero, paradoxa, 34.

