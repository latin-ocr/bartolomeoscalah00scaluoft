ESSAYS 267

Quid? Si amor impellit, nonne ducere debebit sapiens uxorem? Nihil
minus. Nam si in sapientem perturbatio non cadit (quod omnes fere dicunt
philosophi ac maxime Stoici, quos appellant masculos) quomodo amor
cadet, manifestissima insania? Sed de amore¹²³ scripta sunt multa a mul-
tis, et ipsa aliquando plura.

Nunc agamus quod instat. Quis est enim vel amore ipso caecior, qui
non videat hanc dementiam esse cum sapientia nullo pacto posse? Si
enim,¹²⁴ ut in libro de amore dicit Seneca,r ‘Formae amor rationis obli-
vio est et insaniae proximus,’ si ‘turbat consilia,' si ‘altos ac generosos spiri-
tus frangit,' si ‘a magnis cogitationibus ad humillimas detrahit,’ si querulos,
iracundos, temerarios, si¹²⁵ ‘dure imperiosos, serviliter blandos atque
omnibus efficit inutiles,’ sapiens procul dubio simul atque amator esse non
poterit. Quid quod sunt impedimenta¹²⁶ ad philosophandum? Etsi non-
nulli id negent, M. tamen Tullius, repudiata uxore Terentia, rogatus ab
Hirtio ut sororem suam duceret, omnino facere supersedit, affirmans se
non¹2⁷ posse et philosophiae et uxori pariter operam dare.

Quod si philosophia sapientem facit, quod multo certe commodius facit
quam ceterae artes, non erunt philosopho, nedum sapienti, utilia matrimo-
nia. Denique M. Cato, quod vir refert et doctus et elegans A. Gellius,s cur
essent uxores ducendae verissime elegantissimeque expressit¹²⁸ in ea orati-
one quam habuit ad Romanos, cum de ea re consilium iniretur: ‘Si sine
uxore,’ inquit, ‘esse possemus, Quirites, omnes ea molestia careremus, sed
quoniam natura sic nos instituit ut nec commode cum illis, nec sine illis
ullo modo esse possimus, perpetuae saluti potius quam brevi voluptati
est¹²⁹ consulendum.' Nonne apertissime¹³⁰ significavit molestas esse
uxores quando quidem inquit: ‘Si sine [uxore] esse possemus, omnes ea moles—
tia careremus'? Voluptatem contra sine uxoribus vivere, quoniam dixit¹³¹
perpetuae saluti potius quam brevi voluptati est¹³2 consulendum?

Nam quod hortatur ad coniugia, non id loquitur ad sapientes, quorum
est semper numerus quam minimus, sed ad Quirites, sed ad Romanam ple-
bem,¹³³ ne proles deficeret. At id ad sapientem nihil pertinet.¹³⁴ Illud
ad sapientem potius¹³⁵ pertinet, vel qui iam est vel qui esse cupit,¹³⁶ ut
ea undecunque conquirat quae beatum, quoad fieri in hac vita potest, effici-
unt,¹³7 omni cura, omni aegritudine, omni denique omnino molestia
carentem. Id vero si est sapientis propositum et tanquam scopos, ut appel-
lant Graeci, quod profecto aliud esse non potest, non veniat in dubium
suae tranquillitatis perturbandae, quod monet Epicurus.

Non facile putet illa Theophrasti quattuor posse concurrere. Non desi-
deret filios quos habeat heredes et odium potius quam¹³⁸ solatium senec·

‘Avaovm 1,49,318.
⁸ Metellus Numidicus, censor in 102 BC, see Aulus Gellius, Noeta Atticae 1,vi,1-2.

