ESSAYs 331

80. Tempus

Obsonatori‚ una nocte boletum ita accrevisse admiranti, respondit boletus:
‘Sic brevi quae in tempore acceptaveris, adolescunt facile.’

81. Desperatio

Teredo, cum cariosae contignationi inhaesisset, in viscera saginata statim
penetravit exederatque medullitus. Enervari vero vires cum sensisset contig-
natio, teredinem, ut vacationem aliquam elargiretur atque abscederet ab se
paulum suppliciter rogabat. Cum illa crudelius nihilominus in dies corro-
dendo assidua instaret, acta ad postremum desperatione, contignatio magno
cum fragore hoste oppresso concidit cum universo tecto. Obtritae itaque
tegulae aliena culpa miseros questus atque eiulatus dabant. Respondit con-
tignatio: ‘Neque vos debilitatis viribus pepercistis ponderi.’

82. Res familiaris

Caedua silva querebatur reique familiaris arguebat mores, quod, etsi illi
saepe addidisset, tamen vix ut pubertatis aliquando videre posset dies conti-
gisset.¹⁸⁶ Glandifera contra succensebat, annis et sortem damnabat suam
quod, quae olim alimenta etiam praebuerit humano generi, pertica quotan-
nis plecteretur neque servitii iam neque aetatis aut auctoritatis haberetur
ratio. Convenerat tandem ut mutarent caedua et glandifera inter se officia,
sed id facere numinibus silvarum inconsultis haudquaquam visum.¹⁸⁷ Dis-
suaserunt numina. Quid tamen egeritis silvae? Edaci tamen, impotenti
dominae, improbae item atque inexplebili inserviendum erit. Obcallete
potius.

83. Amorq

Cupidini, Veneris filio, amator adolescens¹⁸⁸ diem dixerat. Cum igitur
consedisset magistratus, ita profatum amatorem accepimus: ‘Causam ad vos
affero,¹⁸⁹ iudices,¹⁹0 in qua quidem plus mihi multo laboris in exordiendo
et dispositione rerum propter argumentorum copiam futurum sit quam in
perorando discriminis. Vos tantum191 oro ut me attente audiatis, praeser-
tim si non sum ea dicturus modo quae meam seorsum respiciant dumtaxat
causam, sed pertinere ad omne prope humanum genus, in quod insolenter
atque immodice adeo exercet iam Cupido imperium, videantur. Vix puber-
tatis noveram primordia, iudices, cum me venenatis ille, qui etiam divinita-
tem falso iactat, blanditiolis, quibus turpiter utitur pro armis, ut se tandem

sequerer pellexit. Inexpertum rerum, incautum securumque omnis doli

‘¹ Ed. and transl. Par, 114-16.

