424 PART Vl

Sericeis toturn spiris opus intertextum.

Ipsa suis manibus connexuit ordine miro

Pallas et instituit diversa foramina in oris,

Ut sublata favis credas disposta per oras.

Haec intacta domi servabo in pignus amoris. 120
Sed fugiunt volucresque dies et tempora nobis:

Nencia‚ dum loquimur, volat irreparabilis aetas.

Iam venias, iam pelle moras neque gaudia differ.

Dum canit et fidibus respondet voce Polites,

Sol cadit interea et maiores explicat umbras. 125
Sic ergo invitos interpellare Menetes

Coepit et obticuit lyra mox carmenque remissum est.

Menetes Nox ruit oh eh! iam valli incubuere tenebrae,
Iam repetitque novas frondes genus omne volucrum,
Et saturum ad stabula omne pecus redit. Aspice nubes 130
Ut rubeant imae ad solem3 vide cingula lunae:
Ventus erit3 ventos tonitrus pluviaeque sequentur.
Surgamus3 cantare tamen potes inter eundum,
Si quid habes contra, Gedon, quod molliat ignem,
Quodque audire novis rithmis modo Nencia malit; 135
Quamvis illa quidem varios sectatur amores,
Nec certos novit thalamos vagabunda puella.

4
IN AMORBAM NYMPHAM

Str, fols. 58r-59v. Paper. Autograph corrections. Ed. G.Bottiglioni (Bot)‚ 223-
24. Emended by Silvia Rizzo. English translation in Ross, 256-58. Dated 1483-
84 according to the accompanying letter to Lorenzo de' Medici, 15 April 1484
(I,no. 187). Cf. Scala, 272-73 [1861

Quaeritis unde genus, nomen mihi quod sit et unde
Defluat aeternum calda salubris aqua.
Nympha fui his silvis pulcherrima. Phoebus amavit
Me deus, et morbos pellere posse dedit.
Venabar volucrem cervum capramque fugacem 5
Et poteram cursu vincere utramque feram.
Nec fuit Oreades inter Dryadesque sorores
Clarior ulla Dryas, gratior ulla soror.
Sed quam difficile est quamque illuctabile fatum3
Quod constare nihil res didicere diu. 10
Errabam infelix, arcum manus una tenebat
Pendebatque humeris certa pharetra meis.

