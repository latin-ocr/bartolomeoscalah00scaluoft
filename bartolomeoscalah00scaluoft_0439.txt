ESSAYS 399

am extiterunt, qui didicerint nobis aut imperare mansuetius aut culpas con-
donare facilius ? Aut plura et praestantiora indulgere his qui quoquo modo
reguntur a nobis ? Unde saepe accidisse vidimus ut non minore prope
obstinatione animorum sese quidam nostris opposuerint hostibus restiterin-
tque ad extremum sanguinem quam si ipsi Florentini essent cives atque ad
eos primum belli cura pertineret. Testis est in agro Casentinate paulo ante
Nicolaum oppidum, in Clante Castellina, in valle quae ab Elsa flumine
ducit nomen Collensis obsidio, non multos ante annos toto urbe nobi-
litata,i quanquam hic quidem locus multo est manifestior quam qui multa
asseveratione testibusque indigeat. Ex quo etiam multo videtur magis esse
detestanda eorum improbitas qui hoc tempore ab nostrorum more rece-
dentes ipsi sibi novum prope atque inusitatum penitus facinus desumpsere.
Nec mihi quisquam Volterranam direptionem obiciat, qui cum sine causa
et ipsi rebellassent atque obstinatius in suscepto facinore perdurarent, occa-
sionem praebuerunt militibus nostris, qui urbem obsidebant, agendi cum
illis durius. Ipse vero testis sum quantum senatus populusque Florentinus,
quantum viginti viri, qui eius belli curam gererent, ne quid tale accideret
restiterint, quantum etiam ob eam ipsam causam victoriam magnis et
sumptibus et periculis protraxerint.j Verumenimvero fatum quoddam ex
ignoratis, ut supra diximus, causis proveniens et illam tunc et hanc modo
necessitatem attulit rerum ita mutandarum. Nisi forte ex honestissimis
causis, idest, pietate, clementia, benignitate ista sequi eventa putant, quod
absurdissimum est.

Sed leviora quidem haec fortunae vulnera sunt. Illud vero gravius quod
in mores, in prudentiam, in religionem tandem hominum nostrorum inve·
huntur acerbius. Sed de moribus quidem pauciora dicenda sunt, ne et nos
morosiores contra morum disputantes petulantiam videri cuipiam merito
possimus. Sese expendant qui nos reprehendunt. Et de oculi trabe sui (ut
aiunt)k quarn de alieni festuca solliciti magis esse velint. Quanquam tota
haec pars de moribus melius arguitur quam colitur. Sumus enim natura
omnes ad peccandum proni. Et qui deterior est, idem est ad maledicendum
prontior. Meliores esse in vita cuncti possumus. Sed ne ille quidem, qui
Dei manibus in paradiso creatus ex luto est, ex quo et nomen habet apud
Hebraeos Adam, [absque peccato fuit. Nam] mandatum transgressus for-
matoris sui Dei, peccavit in mores, et septies in die iustus peccat. Ut de
Lucifero eiusque sequacibus angelis taceamus, cuius maior culpa fuit quam
quae condonari potuerit, aut de qua hoc in loco fieri sermo oporteat, nos-

ἱ On the siege of Colle Val d’Elsa in 1479, see Ι, letter 69, note a) above, and Scala, 6,87-
8⁹ [‡25O5¹;5t(;il·e rebellion of Volterra in 1472 and the role of the Venti di Balla (for whom
Scala acted as chancellor), see ΙΠ, 1, note b) above.

Β Cf. Νικὼ. 7:3-4, and Luke (κη-42.

