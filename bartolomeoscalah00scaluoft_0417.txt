ESSAYS 377

38. Admiratio
Bi, 22v-23r

Excelso Monti cum depressiora loca abiegnam comam et perpetuam viridi-
tatem inviderent, inquit Mons quam admirantur aliena magis quam sua vi-
deant plerique.

39. Valitudo
Bi, 23r

‹M›oderatio Valitudini cum⁴⁸ nimium lascivisset, mater natae succensuit
atque indotatam innuptamque reliquit. Quare Valitudo cum vulgasset pudi-
citiam, cum potoribus vini potissimum ganeonibusque et perditissimis qui-
busque versabatur. Ita ex incontinentia incidit in morbum intercutaneum3
cumque omnia medicinae artis remedia frustra temptasset ac desperata ad
postremum salus esset, ad opem conversa divinam, Apollini vota facit,
medicinae sapientiaeque potenti. Is vero ita respondit, ‘Male ut pereas,
Valitudo, necesse est, nisi cum matre redieris in gratiam.'

40. Audacia
Bi, 23v-24r

Auriti imbelles lepores cum concilium inissent gentis,⁴⁹ regem sibi ac
principem constituerunt, qui rem ipsorum publicam curaret. Is advocata
contione, ‘duos,’ inquit, ‘lepores, praecipuos habetis hostes. Sed retia vitare
minus negotii est, cum canibus vobis magis letale bellurn est. In canes
censeo, nisi vos aliter decernitis, insurgendum.’ Ita irati prodierunt in cam-
pum. Canes novitate rei et miraculo primo statim conspectu attoniti, cum
paulum substitissent, tandem re cognita, signo dato, ingenti rabie congre-
diuntur ac maiorem quoque quam sperare quisquam posset stragem edi·
dere. Lamentantibus autem suam sortem leporibus qui in fuga invenerunt
salutem, respondit Fatum ‘An nesciebatis vanam esse atque inutilem sine
viribus consilioque audaciam ?' Atque ex eo quidem tempore id genus nihil
audet penitus; fugit modo.

41. Thesauri
Bi, 24r-v

‹N›avigaturus rei augendae gratia mercator, Thesauros, qui domi erant,
rogabat ut sese interea, dum reverteretur, loculis quam abditissimis contine-
rent. Responderunt Thesauri, ‘Novisti‚ mercator, nostros mores, nos
Lavernam colimus et quo illa iubet transvolamus, neque clausi neque re-
clausi diu hisdem in locis permanemus. Apud ignavos hospitamur libentius,
qui tamen ipsi nonnunquam dant praeclaros ludos. Est enim hera cuius
iussa facimus, quam faceta, quam lubens, fallaciis et technis ridiculis delec-

