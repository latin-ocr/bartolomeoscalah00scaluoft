390 PART V

90. Podagra
Bi, 5v

<P›odagra‚ quia est visa petulantior, domo eiecta est. Qua quidem permota
iniuria, indixit bellum domibus Bacchi Venerisque, quos parentes iactat,
maxime freta potentia. Quippe quorum altera Martem bellorum auctorem,
asperum numen atque sanguinarium, demolliverit3 alter omnes prope
gentes ad Indos usque penetrans et Gangem domitaverit. Mira res, divitum
potentumque aedes expugnavit facilius, cum paupertate et parcitate nego-
tium maius fuit.

91. Prudentia
Bi, 5v-6r

<A›d theatri ingressum signum fuit nobilissima caelatura. Id vero, quia tria
capita ostenderet, in admiratione erat non artis modo sed et novitatis. ‘At
nimirum id magis mirum est' respondit signum. ‘Nam vo‹bi>s, quid id rei
tandem est ? Plerique omnes caput non habetis.'

92. Necessitas
Bi, er

Opulentia magna cum pompa in campum procedebat ut cum Necessitate,
quicum erat de vita certamen, congrederetur. Ea vero centimana est atque
a gigantum, ut reor, gente ducens principium generis utputa quae viribus
sit incomparabilis. Una ergo conflixit cum pluribus vicitque, verumtamen
quod accidere contra solet, cum devicta adversaria discessit vulgus, victrix
timetur modo. Sed incedit inhonestior.

93. Sors [Π]
Bi, ev

‹P>avonis cauda in imperatoris translata cassidem, sortem gloriabatur suam,
quod omnis se exercitus observaret et quo ipsa verteret consequeretur,
quod suis iam auspiciis gererentur bella ac respublica libertatem tueretur
gloriamque amplificaret. ‘Melior,’ Pavo inquit, ‘multo est sors ista, tueri re
nata tuam sortem.’

94. Ingratitudo
Bi, 6v-7r

Lucus antiquae nobilitatis incendio diem dixerat quia se divitiis atque orna-
mentis expoliasset, qui¹⁴5 tamen ipse saepenumero aluisset et vitae affatim
necessaria subministrasset. Multa ruris numina accusatori favebant. Ergo
damnatur incendium idque poenae luit ut qui temere ingrateque in alienas
opes iniisset, suis ipse, cum maxime illis esset opus, indigeret.

