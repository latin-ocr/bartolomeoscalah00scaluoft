ESSAYS 351

Ego necessitatem malim, etsi et ipsam probare nullo pacto possum.
Multa enim evenire quotidie videmus, tot versantur res humanae casibus,
tot sunt quae quotidie emergunt earum diversitates, in quibus merito solu-
tiorem facultatem liberiusque iudicium desideres. Fieri namque vix natura
potest ut comprehendere animo nomotheta queat universas rerum species
quae unum sub decretum possint venire. Si quid inest in lege vitii, tempus
arguit, quod etiam philosophi solent ob eam ipsam causam appellare
sapientissimum. Multa enim ipsum detegit datque in lucem, quae tu non
arte ulla,⁷⁸ nullis studiis, non viribus quibusvis conatibusque per te sine
adiutore tempore consequare. Ita necessarium fit, cum quid tale evenerit,
aut recedere ab legum observantia, quo vos nihil esse detestabilius putatis,
aut certe tale agere aliquid quale non probasse animis populum Romanurn
in Bruto, auctore libertatis, supra diximus. Nam ut in aedificiis, dictante
natura, inconcinna non probant, sic in iudiciis abhorrent maxime a crudeli-
tate animi nostri, ac quidquid rationi naturaeque, quae regnum obtinere in
mentibus nostris debent, non vident convenire, vitium habere in sese
putant et probris consectantur.

Quanto igitur, ne longius faciam, vivi potuit melius ad boni viri boni-
que iudicis arbitrium, duce natura (quae libera est semper, nec aliquibus ob-
noxia extraneis constitutionibus, ipsa sibi pro tempore, pro rebus, pro
causis, pro casibus quid decerni oporteat abunde subministrat), quam eam
sibi imposuisse homines necessitatem, ut velint nolint sit obtemperandum,
in his etiam saepe rebus in quibus multo in rem fuit aliter ut decerneretur!
Ex quo probare totam illam non soleo sententiam, cuius arbitror fuisse vos
auctores, et dici graviter a quibusdam sapienter putatur: aut non ferendas
esse leges, aut certe latas inviolabiliter sancteque esse servandas. Illud for-
tasse sapientius, si ferendae sunt leges, eatenus eis esse parendum quatenus
naturae legibus, qua ipsa in nobis immutabiles sempiternasque constituit,
non contravenIant. Ipsa enim sola est quae recte instituit sine praeceptori·
bus, quae aperit dubitationes sine altercatione, quae verum cognoscit,
neque falli potest, quae recte diiudicat et nemo coarguit. Ipsa tandem est,
a qua si quis recedere ausit79 confidentius oblitus ipse sui, immo vero sibi
ipsi ac naturae suae adversatus, inextricabiles incidat perniciosissimosque in
errores necesse est. Ut enim nautae gubernatore amisso huc atque illuc te-
mere circumaguntur, pereuntque saepe illisi scopulis vel absorti fluctibus,
aut certe acti ventorum flatibus eo deferuntur, unde postea regredi humana
aliqua opera non licet, quemadmodum dispergi consueverunt oves, gregis
pastorem si percusseris, sicut milites, si quis imperatorem casus subtraxerit,
confusione opplentur variaque in pericula et mortes corruunt3 ita si rector-
em, si custodem, si ducem rerum omnium actionumque humanarum natu-
ram⁸⁰ neglexeris, contempseris, abieceris, nihil est omnino eorum quae
timere et fugere merito homiues consueverunt non formidandum, non ex-
pectandum, non ferendum?

