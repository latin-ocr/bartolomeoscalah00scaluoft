222 PART 111

 

Duplex autem videtur ex hac deliberatione vestra esse ad rem publicam
vestram proventura utilitas, ut militiae, ut domi fructus ex ea amplissimos
bellorum⁵⁰ et pacis pulcherrime percipiatis. Iam enim militaris illa Sforti—
ana avita disciplina severiore aliquo omnium prope consensu censore et
correctore eget. Multo enim conspicitur maior intra castra rerum omnium
licentia quam bene institutae militiae conveniat. A qua quidem, si diis pla-
cet, iam nos habemus pro severitate antiqua castrorum> incontinentiam3 pro
parcitate luxuriam, pro abstinentia earum rerum quae militum sunt corn-
missa fidei rapinas aedificiorumque incendia et direptiones vastationes-
que⁵¹ agrorum nostrorum atque socialium3 quibus quidem nihil est fere
quod crudelius ab hostibus aut miserandius pertimescendum veniat. Mores
sunt iam restituendi, Constanti Sfortia, priscae Sfortianae militiae, ac prae-
cepta illius disciplinae auctore iam te ac duce renovanda. Quod vos sperare
debetis profecto, Florentini‚ si verum id est quod vulgo ferunt et philoso-
phi comprobant et Plato:rn tales et ipsos esse oportere qui reguntur, ut
eorum sunt principes.

Iam vero altera huius loci pars evidentissima est. Dividitur omnis vita,
Aristotele teste,¹¹ in otium et negotium, bellumque et pacem; et negotium
quidem suscipimus propter otium, bellum gerimus propter pacem, ut in
utili quoque quod propter honestum est evenire consuevit. Quid igitur
decrevistis, Florentini‚ in pace? Nempe quod ad tranquillitatem defenden-
dam et pacem potissimum pertinet. Nam qui ita instructos, ita armatos
intelligent, efficientur proculdubio ad lacessendum vimque inferendam
atque iniuriam-‘³2 tardiores. Illatam vero multo poteritis propulsare facilius
et restituere, aliena non vestra culpa si id quandoque acciderit, violatum
otium et quietudinem constituere et53 pacem civitatis. Siquidem cum for-
tis armatus custodit atrium suum, in pace sunt cuncta quae possidet, ut in
sacrosancta evangelica doctrina scriptum est;⁰ ut hoc necessario decreto
vestro, quo hunc Constantium Sfortiam Florentinae militiae administrato-
rem constituistis et ducem, non sapienter modo Rei vestrae publicae digni-
tati et libertati, quae vita quoque ipsa cariora esse bonis viris debent, sed
summa etiam cum utilitate consulueritis.

Quod profecto populus omnis Florentinus ingenti cum spe conservan-
dae perpetuae tranquillitatis avidissime accipiat‚ et qui a vobis gubernantur,
quos semper eaedem quae vos fortunae manent, quanta eos laetitia hunc⁵⁴
nuntium excepturos putatis? Socii quoque et foederati vestri, quorum etiam
hic legatos sedentes laudantesque videtis, pro eorum ipsorum summa
humanitate et sapientia non probabunt modo, sed in commune etiam addi-

¹¹¹ Plato, Laws, iv.711 C, quoted by Cicero, Adsam. 1,9‚12.
¹¹ Aristotle, Politia, VII‚14,1333a, 30-31.
⁰ Luke 11:21.

