ESSAYS 287

dolorem fugias, incendes patriam sacrasque aedes et templa Dei profanabis?
Etsi enim scio confidentius agere te cum diis, utrum tamen divina humana—
que, ne te culex figat aut pulex, omnia pervertes? Non facies, arbitror.
Virum enim etiam te bonum praedicant, multoque aliter quam vixeris
locutum. Nam morientem in maximis doloribus, qui summum malum
putat dolorem scripsisse aiunt et illum diem ultimum fortunatissimum
appellasse. bb Non poterat, ut mihi videtur, qui voluptati omnia tribuisset,
de dolore aliter ac fecerit praecipere. Quod autem avocat a contemplatione
rerum humanarum praemeditationemque tollit ne quid ob metum volupta-
tem perturbemus, id mihi nullo modo probari potest, neque gravitate vide-
tur philosophi, sed mulierculae cuiusdam potius inanitate digna sententia.
Multoque melius, ut videtur, Epicureorum voluptati erit consultum, quan·
doquidem sine omni penitus'incommoditate tota non traduci vita potest,
si quam citius fieri per aetatem poterit, ea perspecta et cognita necessitate,
iam tum ceperimus contra ea quae ventura sunt arma et ad resistendum
repugnandumque pro viribus humanis nosmet ipsos paraverimus.

Si enim praemeditatos etiam praeparatosque et quantumvis munitos
excitari, saltem dolore superveniente, necesse est et aliquo modo commo-
veri, quid fieri putamus si improvisos atque inermes nos offenderit? Cum
igitur remedia sibi videntur contra dolorem attulisse—de aegritudine enim
propter similitudinem in hoc sermone nostro idem semper dicendum esse
intelligi volo—non solum id non efficiunt quod volunt sed, tanquam mali
medici consueverunt, vires adaugent aegritudinis; ad idque videntur perdu-
cere, ut aut nihil unquam doleamus, quod natura fieri non potest, aut pos-
tea quam dolore inceperimus, intelligentes nos in summo esse malorum
omniurn, nullam admittere consolationem possimus. Quid enim afferri
solacii ei poterit qui ita sibi persuaserit accidere sibi peius nihil posse quam
acciderit et, voluptate amissa, id est summo bono, extrema se in miseria
collocatum putarit? Ita igitur victum, ita prostratum, quid poterit a miseria
liberare? Putabit enim eo duntaxat minus se miserum quo eiulabit, quo sus-
piriis lamentationibusque omnia complebit. Videtur enirn sic affectos
huiusmodi recreari insania et quasi quandam animi relaxationem nuncupa-
re. Et ita tunc dicunt, ut Hecuba apud Senecam:cc

Lamenta cessant? turba captivae mea,
ferite palmis pectora et planctus date.
...... iamdudum sonet
fatalis Ide, iudicis diri domus.

¹³¹² Dffines Laertius, Vuae, X,22; cf. Cicero, TuscDisp. 11‚vi‚15.
⁰⁶ Tr . 63-66.

