ESSAYS 285

no sensisse,²⁸ si homines illi fuerint, nunquam dederim. Quod neque
Crantor ille nobilissimus Academicus dandum putat, qui illud nil dolere
affirmat non sine magna mercede evenire immanitatis in animo et stuporis
in²⁹ corporey-quanvis extraneis nullis opus sit auctoribus. Unus enim
Christus, Dei filius et verus homo, qui saepenumero nobiscum vivens et
doluit et ingemuit, cum contristata est anima eius usque ad mortem et cum
flevit super Lazarum et cum a patre, ut ille ab eo transiret calix, sudore eti-
am sanguinolento oravit, quid contra dolorem miseri possent mortales,
exemplo suo, qui errare non potuit, nobis aperuit.

Neque ego existimo, quoniam naturae gemimus imperio, si quid accidat
adversi, ut multis antea et mihi nunc, alienum esse a condicione mortalium
aut vituperatione aliqua dignum talem dolorem. Qui enim fieri potest ut,
cum his privari nos videmus quae natura quoque ipsa demonstrante bona
sunt, non sentiamus, id est silices simus et non homines? Bona autem ex
communi hominum sententia ea omnia existimanda reor quae ad vitam
bene beateque traducendam conferant. Tantum enim tribuere honestati,
quae et ipsa summa quaedam res est et praeclarissima rerum humanarum,
tantum tamen ei tribuere ut ea sine quibus ne vita quidem ipsa et honestas
esse potest bona nullo modo appellemus, nihil esse aliud videtur quam col-
legisse fortissimum atque ornatissimum exercitum, sed ad id deduxisse
angustiarum ut nihil ad eum commeatus possit deferri.

rvita enim ipsa, quae inter Dei munera una quaedam res de maximis
existit, etsi praeponenda quidem semper honestas est, ipsa tamen, qua sub-
lata honestatem³⁰ quoque tolli necesse est, minime profecto negligenda
est. Quod si est curanda vita, ea quoque sine quibus vel omnino non con-
stare illa potest vel certe in miseria constare cur ita a generibus extermina-
mus bonorum? Deus enim, rerum omnium sapientissimus creator, cum
spiritum vitae insufflavit in hominem, ut habent sacrae Hebreorum litte-
rae,z praeposuit eum omnibus quae crearat, quibus vitae et utilitati suae
necessaria sufficeret. Quae autem crearat, vidit idem opifex et pater Deus
quod erant valde bona. Neque enim qui summe bonus est, immo vero
ipsum bonum, aliquid non bonum creare potuisset. Igitur, si placet, sit vel
summum honestas bonum. Sed neque boni nomine expertia faciamus
cetera, quae vitam honestatemque ipsam, quae sine vita quid sit non facile
dici potest, sustinent. Quod si ea bona sunt quibus spiritus ille vitae alitur,
quem nos tanquam Dei praeclarissimum munus tueri conservareque debe-
mus, quae tandem hominis vituperatio est, quando haec amiserit, dolere, id
est si quae amiserit, cognoscere? Sed dicet fortasse quispiam neque in bonis
annumerandos filios neque ad agendam aetatem aliquid conferre quoniam

y Cf. Cicero, TuscDisp. m,vi‚12.
¹ Wis. 15:11, cf. Genesis 1:27-31.

