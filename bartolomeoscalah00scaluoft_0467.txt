POEMS 427

Pastores pecori fontesque et flumina quaerunt ³0
Ingrediturque viam intempesta nocte viator,

Ardoris fugiens acies solisque furores.

At cum regreditur flammisque minoribus urget

Hasce plagas caeli properatque invisere Apollo

Sub terris alias gentes nostroque remotas 35
Orbe, hyemem referens saevam ventosque sonantes,

Opplentur nivibus campi canaque pruina,

Tunc et bruma viget glacieque· obtecta nitenti

Non formidato calcantur flumina passu.

Vidi ego, cum durasset aquas ad marmoris instar 40
Arnus, sufficiens ludis fluviale theatrum,

Insultasse greges iuvenum tutoque choreas

Paulatim maribus mixtas agitasse puellas.

Tum repetunt homines solem pecudesque calentem

Frigoraque evincunt flammis Vestamque frequentes 45
Nocte colunt onerantque focos silvasque fatigant.

Matrona accensa lanas operata lucerna

In seram vigilat noctem natisque laborat,

Et modulis solata novis dispendia somni

Pensa trahit fusum volvens deductaque fila. 50
Sic duo solstitia in partes contraria vertunt

Terrasque tractusque maris caelique profunda3

Cetera sed solis sunt tempora mixta tepore

Et magis arboribus nostrisque accommoda rebus:

Dum redit itque viam Phoebus, sic temperat annum. 55
Tu, vero, arborei si tangunt pectus honores,

Si cordi silva est umbraeque et amena vireta

Pomaque et Alcinoi studium Baccheiaque dona,

Delige quae quibus immittas sua semina sulcis;

Namque ut non virtus caeli regionibus una est, ⁶0
Sic terra haec alias plantas, felicius illa

Mittit, quae nisi prospicias neglecta nocebunt.

Ne te poeniteat silvis impendere curam

Iamque operi invigilare novo atque arbusta tueri3

Nam quid habet silva melius mortalis egestas? 65
silva cibos praebet faciles dulcesque sapores,

Castaneamque pirumque volens et mespila inepta

Mellaque de querno passim stillantia trunc03

Quam dudum primi vitam coluere sub antris,

Gens hominum ficta ex terra seu robore nata 70
(Ante etiam Iovis imperium fratremque fugatum,

Aut quam Saturnus nostras venisset ad oras),

