278 PART V

 

quae a te de praeclarissima humani generis condicione deque mea felicitate
sunt narrata.’

‹SCALA.› ‘Recte tu quidem,' inquam, ‘de me, Cosme, neque praeter
naturam tuam opinaris. Neque ego, cum deos dicerem, unum esse et solum
non intelligebam. Sed ita loqui mihi licere putavi, recte quidem sentiens,
non ad plures tamquam ad diversos referens orationem meam, sed ad tres
dumtaxat, qui ita inter se personis tantum distinguntur, ut in trinitate
summa unitas et indisseparabilis substantia intelligatur. Veruntamen non
me poenitet dedisse tibi aliquam dubitandi causam, quando quidem tanta
me voluptate affecit superior tua confutatio ut parum ita dubitasse valde
molestum sit. Velim autem, nisi impudens tibi forte videor, ut in hoc
quoque sententiam mihi dicas tuam. Existimesne priscos illos omnes, quor-
um tu quoque paulo ante laudabas industriam, tam ridicula de diis tamque
inania, immo vero immania credidisse?'

‹COSMUS.› ‘Ego vero de omnibus,’ inquit, ‘non existimo. Etsi enim
vulgus fortasse tota, ut aiunt, aberravit via, conspicere tamen licet non-
nullos ex doctis qui habiti sunt multo aliter esse opinatos, ut si ex genti·
libus quoque quos appellant invenire licet qui non omnino falsa et inania
de Deo cogitaverunt3 neque Varro ipse vera existimat quae narrat, ut
auctor est Aurelius Augustinus:k praeclare quidem suismet auctoribus vide-
antur antiquorum errores esse confutati. Orpheus enim non inscite aut
irreligiose de Deo cecinisse videtur cum inquit—si Latini hi versus nescio
a quo traducti (nam ipse Graece non novi) illum exprimunt¹—

Solum illum13 suscipe mundi

Ingentem auctorem solum, interituque carentem,
Quem nos presenti quid sit sermone docemus:
Unus perfectus Deus est, qui cuncta creavit,
Cuncta fovens atque ipse ferens super omnia sese,
Qui capitur mente tantum, qui mente videtur,
Quique malum nullum mortalibus invehit unquam,
Quem praeter non est alius.

Quapropter et Protogonum appellat, quod ingenitus ipse principium sit
omnium rerum generationis. Item Phaneta quod antea etiam quam aliquid
esset creatum ipse apparuerit, ut audio interpretari.

Mercurius etiarn ille, qui leges ac litteras edocuit Aegyptios cuique
propter scientiam Maximo fuit cognomen, unum esse dicit Deum sine
nomine, sine patre, ingenitum omnia procreantem. Item alio loco Asclepi-

k
¹ {segg-De evangprep. transl. Georg. Trapezuntius, ΧΙΠ,6.

