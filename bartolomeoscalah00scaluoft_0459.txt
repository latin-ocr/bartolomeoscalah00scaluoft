POEMS 419

Nam fuit in silvis sola haec infamia nostris. 65
Hunc tetigit nuper praestanti carmine Daphnis.

Et placuit merito divino in carmine Daphnis.

Daphnin ad astra omnes, rumpuntur at ilia Erito

Invidia refugitque tamen concurrere vati,

Hocque sapit quoniam sic vates inter Eritus, 70
Ut Philomenaeos crocitat cornicula cantus.

Nunc ego, si libeat, referam tibi carmina quis tunc

Exussit Charimm, memini quando omnia, nanque

Altius haeserunt animo resque ipsa recens est

Et sunt illa quidem dignissima carmina nosci. 75

Melibeus Et libet et cupio: modo dic, avida imbibet auris.

Menetus Non tantum Cacus nocuit pastoribus olim,
Cacus Aventini scelus atque infamia montis,
Nec tantum Polyphemus erat crudelis et atrox,
Immanis quantum Charitus‚ cui gratia nulla: 80
Obstat enim rebus nomen. Nam vincere tigres
Saevitiamque potest rabiemque aequare luporum,
Nam favet ille lupis, pecori insidiatur, et odit
Pastores. Flori nuper grex sensit et ipse.
Florus erat felix pingui pecore et grege multo. 85
Hunc pueri huncque senes, hunc dilexere puellae.
Invidit Charitus‚ parvo sub ponte recondit
Ergo se, ut vidit Flori pecus ire per herbam
Illexitque lupos miserumque immisit in agmen.
Manditur innocuum Flori pecus, omne trucidat 90
Turba rapax quicquid securam nacta per herbam est.
Quin accurrentem Florum auxiliumque ferentem,
Excipit ille dolis. Proh dii, quae verbera Florus
Quasque tulit plagas, donec satiaverit iram
Expleritque animum Charitus! Num immanius ullum 95
Aut Nemea extimuit monstrum quondam aut Erimantus?

Melibeus Non venit hoc primum nostras modo carmen ad aures,
Laudaris sed tu primum modo carmine, Daphni,
Nanque novum prius auditum est sine nomine carmen.
Nunc agnosco libens3 et enim plus nullus amavit 100
Daphnin et hunc dudum memini fecere poetam
Pierides, dudum placuit tibi pulcher Apollo.

Menetus Quid tu igitur langues, age, dic quid fecit Eritus,

