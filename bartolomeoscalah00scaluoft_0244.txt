204 PART 11

Die deinde altero, cum novi Decemviri magistratum iniissent....‚¹'

novem ex Decemviris, Bernardus enim Corbinellusg collega Reipublicae
causa aberat, cum iniissent magistratum et in solitum auditorium convenis·
sent atque intellexissent quod Decemviri veteres de Laurentio Medice
decrevissent, ipsi quoque unitis sententiis idem statuerunt. Atque auctorita-
tem omnem suam et potestatem bellorum et pacis, amicitiarum et foede-
rum, quam habent a populo Florentino maximam, in Laurentium Medi-
cem transtulerunt, ut esset cum re sua privata etiam coniuncta publica, ut
semper fuit.

Videat ergo Laurentius Medices populi Florentini legatush quid e
republica sit. Agat cum gloriosissimo principe Ferdinando, Rege Neapolita-
no,i cuius innumera sunt in rem nostram publicam merita, de pace, de
amicitia, de foedere, deque omni re publica, ut videbitur, transigatque quic-
quid Laurentio Medici visum fuerit. Quicquid cum serenissimo Rege,
beneficiosissimo patre urbis et populi nostri, egerit de pace, de amicitia, de
foedere, deque omni re publica et transegerit, magistratus et populus
Florentinus probabit, confirmabit et constantissime observabit. -

Ego Bartholomeus Scala, cancellarius Florentinus, haec omnia rogavi et
mandavi litteris his et manu mea subscripsi.

ἕ Bernardo di Tommaso Corbinelli.
¹¹ See the introductory note.

³ Ferrante I of Naples, who helped to broker the peace and acted as arbiter in future

disagreements between Florence and Siena, Lorenzo, Lettere, IV, 384; H.Butters, ‘Lorenzo
}111d CI? 33ιίἓῖ , ἑὲἲὲνὲῗο il Magnifice e il suo mondo, ed. G.C.Garfagnini, Florence, 1994, 143-

