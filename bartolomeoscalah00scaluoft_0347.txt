ESSAYS 307

5. Fortuna

Apud summum deorumque atque hominum patrem, ut Homerus saepe
appellat Iovem, Miseria querebatur quod in extrema ceterarum quoque
rerum omnium¹³ egestate necessaria etiam vix suppeterent¹⁴ ad vitam,
quam ipse dedisset, conservandam. Multatam se a¹⁵ Fortuna agro, domo,
patria, divitiis, supellectili,¹⁶ amicis tandem, qui percommode quondam
consolarentur. Ita deiectam se e sede amplissima dignitatis atque honorum
non spectaculo esse tantum atque exemplo rerum humanarum, sed risum
quoque praebere iam et iocos spectatoribus, ut additis ad egestatem morbo
etiam et senio nihil spei restet quin perpetuo in maerore contabescendum
sit. Fortuna quoque, quae¹⁷ etsi densiore involuta nebula obscurior com-
parebat, suas et ipsa contra¹⁸ partes tuebatur. Causam Juppiter ad Miner-
vam ex suo ortam capite reiecit. Die igitur dicta iudicio, cum Fortuna
afuisset, absens damnatur.¹⁹ Miseriae autem ad praetorii fores clamanti
atque imploranti opem dea per nuntios significavit damnatam²⁰ adversari—
am esse atque indictum perpetuum exsilium3 ipsam sibi mutare condicione
posse, si Minervae in regno habitaverit.

6. Fames

Rediens ab alvearibus ursus melle plenus incidit in castaneas, quae in pro-
cerae matris ramis rigentes in suis echinis confidentiores stabant et quaeren-
tem latibula ad somnos ursum iurgiis incessebant. Respondit ursus: ‘Neque
vos arx ista avita vestra neque arma ulla texerint, si fames bellum inferat.'

7. Res publica

Romuli et Remi grues (etsi vultures quidam prodiderunt) datis auguriis per-
volando tandem coierunt in unum agmen ac primum quasi²¹ in choream
paulum circumvolantes sese cantu inter se suo gratulabundi consalutave-
rant. Creatis deinde ducibus instructi ad volatum quisque e loco suo
moventes ad numerum alas aerem secabant. Fessi duces veniebant in
postremum3 recentes in fessorum locum succedebant. Varias autem inter
volandum effingebant22 formas ut non incongrue, ut mihi tunc quidem²³
visum est, putaverim Carmentem olim aut Evandrum aut Cadmum aut
Moysem atque Palamedem, et qui primum litteras invenisse memoriae pro-
duntur, aliquam figuram ad illarum figurarum modum constituisse. Id vero
contemplatus quispiam cum venisset rerum publicarum in mentem, diutius
est oculis eorum volatum prosecutus, et cum voluptate etiam cetera admi-
ratus, constantiam modo aliquam et firmitudinem in formis figurisque vo-
lantium desideravit. Responderunt grues: ‘At vos multo stabiliore in elemen-
to neque ordinem servare ullum neque stare constitutis vestris didicistis.'

