POEMs 429

Inde sub obscuram noctem depellimus umbras.

Namque diem referunt faculae lucemque reducunt,

Et longae redimunt> operi dispendia noctis,

Quod prestat nunc cera tibi atque expressus oliva

Humor et a lino et, nucibus modo lampades ardent. 120
Hinc sapa decoquitur, hinc defruta multaque Bacchi

Munera sunt. Cellis quidam mellita recondunt

Vina, quibus dulce est fontes mutasse Lyeo

Atque sitim pressis pepulisse a faucibus uvis.

Mitescunt sicca decocta cibaria silva, 125
Sic ventri infirmo melius morbisque medentur.

Igne coquunt herbas et cum radicibus ipsis

Cumque favis unum in corpus, tum vulnera sanant.

Denique multa adeo fiunt medicamina ab igni,

Quae lita saepe fovent relevantque iacentia membra 130
In corpusque valent animos revocare sepultos:

Mira cano, multis tamen haec cantata poetis.

Et dubitabis adhuc meritas impendere curas

Arboribus, tanta est unde indulgentia nobis?

Mora petunt putres terras coelique tepores, 1³5
γ Citra quoque et dulces ficos plantabis eisdem

In sulcis pinguique fimo rivisque iuvabis.

Abietibus stat cura minor, quae in montibus ultro

Proveniunt ipsae melius proceraque fagus3

Glandiferisque eadem cerris atque ilicibus lex 140

Nascenturque iugis laetae et montana replebunt.

Populus at gaudet fluviis et lenta salicta

Ac potura suis undam radicibus alnus.

Castaneae terra et quercus nascuntur in omni

Nuxque iuglans laurusque virens malusque pirusque, 1⁴5

Pullulat et corylus spissis laetissima plantis,

Sorbus item surgit nulla tellure repulsa.

Plura solum sterile evincunt radice procaci

Arbuta‚ iuniperus cupressi humilisque genista.

Sed dictum genus est; per singula ducite, Musae. 150

Debentur primae laudes et gratia lauro,

Lauro Musarum decori, quam magnus Apollo

Contegit, iratus terris cum fulminat aether.

Hanc olim Phoebus, Daphne cum vitat amores,

Insequitur iuvenem et, cum iam vestigia inurgent, 155
In ramos vertit digitos et brachia firmat,

