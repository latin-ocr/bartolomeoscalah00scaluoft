444

Atque inquam: “O si te maneat longinqua voluptas
Laeta haec aeternumque sonet tibi carmen in ore,

Fare, age, quid sibi vult monstrosa haec silva recingens.’'

Ac veluti veniens externis hospes ab oris

(Et plebs circumstet rerum sitibunda novarum)
Consistit medius peregrinaque flumina narrat
Urbesque et varios ritus montesque ferasque
(Intentus pendet populus narrantis ab ore),
Talis tum ille fuit cupido mihi multa roganti
Monstriferas aperit silvas longo ordine vates
Ingeniique ostentat opes atque artis honorem.
Vadimus et laeti circumspectamus in orbem
Frondes, poma suis non consuescentia ramis.
Fert citrum laurus (gratissima dona puellis
Citra: minus mirum si sit citro hospita Daphne).
Demirere magis: mites fert horrida fructus
Castanea et pruni florescit consita gemmis3
Horrescitque salix, hirsutos portat echinos

Et bibit humores radice aliena salubres.

Illic et spinas ponunt silvestria poma

Et varios flores mirantur germine in uno

Ac folia et foetus alios in stipite eodem.

Ornus flore piri incanet ‹. . .› non sua membra
Miratur platanus lautis magis utilis umbris.
Persica dat Phillis, dat Phillida persicus, inter
Sic se commutant diversis semina plantis.

Mala pirus malusque pirum fert moraque ficus.
Inque vicem morus dulcis fert munera fici.
Fraxinus in silvis pulcherrima transit in hortos,
Quaeque fuit sterilis reddit modo grandia poma:
Nec spernit moros, nigris laetatur alumnis,
Castaneas apta et fagos portare valentes.

Nec prunus quoque non aliam capit ipsa figuram:
Insita subrubuit‚ sic levia amigdala reddit3
Atque operae pretium spectare cydonia prolem
Accepisse novam cornutaque mespila ferre,
Quod comes insolitum cernens miratur et ipse.
Nec plures sese convertit Proteus ‹in› † artes †.
Non adeo varias bello perculsa gigantum
Numina magna deum species sumpsere timendo:
(Iuppiter induitur caprum, Saturnia Iuno

In nitidam vertit sese tremebunda iuvencam,
Ac duxere alios alii pro tempore vultus)

PART v1

725

730

735

740

745

750

755

760

