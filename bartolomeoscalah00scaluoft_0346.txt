306 PART v

num amplius desiderari queat. Igitur non erunt fortasse apologi hi nostri
propter eorum novitatem iniucundi aut infructuosi, si qui legerint. Id certe
sum adnixus pro viribus, ut pro se quisque afferre semper aliquid studuerit
quod pertineat ad instruendam vitam, quae quidem tot tantisque et tam
variarum rerum est subiecta casibus ut erudiri atque edoceri satis pro neces-
sitate numquam possit, nisi tibi forsitan, Laurenti Medices, in quem id aeta-
tis, etsi magna evenit cum admiratione mentis et consilii tui, nihil habet
telorum fortuna, quod non exercuerit, aliter videtur. Vale.

1. Observantia

Vos ego commonefacio, mei libelli, inopportune ad quempiam ut8 ne ac-
cesseritis. Si tempora vos et mores diligenter observaritis, accidere facilius
posse ut minus ingrati hospites advenisse apud quoscumque videamini,
neque ab re erit, opinor, ut nomen etiam singuli vestrum, quo prius, quos
sint9 suscepturi hospitio, cognoscant, praetendatis. Nam etsi poterunt
videri asperiora quaedam, tamen, certo scio, ingenua magis simplicitas
atque aperti mores delectabunt.

2. Necessitas

Toto terrarum peragrato orbe devictisque iam populis et regnis, Necessitas
in caelum properabat ut cum suprema etiam deorum gente bello decertaret.
Non placuit experiri fortunam bellorum. Concilio ergo indicto, decreve-
runt ut acciperentur condiciones: abstineretur bello diis.

3. Laus

Pedes, qui cursu in Olympiis¹⁰ vicerant, graviter ferebant ex victoria,
quam labore ipsi suo ac periculis comparaverant, coronari caput. Cum vero
ad animum venissent expostulatum, is ex arce exercebat in membrall im-
perium et ius dicebat volentibus. Respondit ex arce: ‘Etsi alius coronas
iactat, vera tamen virtutis vestra vos laus permanebit.'

4. Egestas

Cum premeretur multis Egestas malis nec quicquam fato quodam suo ex—
plicaret atque in dies fierent fortunae deteriores, scitari oracula placuit.
Ergo e cortina vox est reddita, ut Egestas Conso sacrificet. Cum autem vic-
tima deesset, studium pro victima ut voveret fuit consilium. Sed eo mox¹²
persoluto, cum nihilominus Egestatis res haud meliores fierent frustraque
numen invocaretur et obtunderentur aures: ‘At stetisset voto tandem,' re-
spondit Consus.

