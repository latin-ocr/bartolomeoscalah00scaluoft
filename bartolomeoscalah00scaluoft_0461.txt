POEMS 421

Nec minus immerite miserebitur omnis Anances,
Denique se infelix stultum cognoscet Eritus.

3
AEGLOGA NENCIA

C², fols. 60r·62r‚ ed. FPatetta (Pat'), 182-89; M⁶, fols. 126r-129r (see Perosa
below), Marc³, fols 75r-78v, Si’, fols. 50v-52v. The poem is accompanied
(except in Si³ and a fragment m Μῆ by letters to Sigismondo della Stufa and
of the nymph Nencia to Lorenzo de’ Medici, 1, letters 54 and 55. For the date,
see letter 54, note a). A. Perosa, ‘La Nencia dello Scala,’ Rinascimento 2
(1951);459-60. Cf. Scala, 272 [186].

Gedon Nencia, qui tantis potes obdurare querelis?
Tigribus orta feris, non nostro semine certe es.
Nencia crudelis, crudelis Nencia, tantis
Surda modis precibusque meis, me denique cogis,
Dura, mori. Dic, morte mea, dic, Nencia, lucri 5
Quid facies? Morior certe. Da brachia amori;
Respice me tandem, quo non est maior in agris
Pastor, nec melius norit qui inflare cicutas,
Aut cantu melius qui respondere cicutis.
Sum pecoris dives multi, sum dives et agri, 10
Pascunturque mei centum mea prata iuvenci.
Caesaries intonsa humeros dependet ad usque,
Qua placui quondam Nymphis, cum spernere Nymphas
Dulce fuit3 nam nec tales tum noverat ignes
Cor tenerum. Stultus, fateor modo, stulta sed aetas. 15
Non est de nihilo Gedonis nomen in orbe.
Nam Gedona vocant, quo non est notior alter
In silvis. Me pastores reverentur et horrent,
Quin ausim intrepidus divis concurrere nostris
Faunisque et Satyris, tum frondisono silvano. 20
Ipse etiam deus Arcadiae, quem numina ruris
Cuncta colunt, latis qui possidet omnia campis,
Qui vitulos matresque simul pecus omne tuetur,
Non unquam est nostros contemni passus honores.

Haec Gedon vanas dum se proiectat in auras 25
Obtunditque nemus totum, frustra omnia linquens,
Constitit egregius diversa in parte Polites.

Polites Quidque insanis? ait, Gedon, quid tempora perdis?
Me me amat et mecum colludit Nencia saepe.

