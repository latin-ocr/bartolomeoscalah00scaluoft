376 , PART v

 

 

35. Dignitas
Bi, 21r

‹F›urfures qui paulo ant-ue tritici servassent divitias victumque humano
generi mitiorem praebuissent, ita modo vilescere indignabantur. Quam qui-
dem rem cum apud Cererem expostulassent, respondit Ceres: ‘Haud id qui-
dem novum est. Vix enim invenias qui, re amissa, deinde pristinam dignita-
tem retinuerint.’

36. Meretricium
Bi, 21r-22r

‘‹Q>uantum dilutior a soloce differt lana quantumque fictae hae consutae⁴⁶
violae, quae ab istis circumferuntur hyeme, distant a veris vernis violis,
quanto tandem rivalis rivalem praestat, tanto medius fidius mea Philotium
meaeque delitiae, meum cor, omnibus vel deabus longe praeferenda est.' Ita
levior quidam amartoculus rivalem in foro nactus, ludificabundus iurgari
inceptaverat. ‘Et ceterae quidem mulieres', iactabat, ‘prae mea Philotio cum
locuntur blacterant, cum canunt succotrillant. Mea haec, mea, inquam,
quod loquitur, sal est sapidus; quod canit, mel est merum.’ Rivalis ad haec
torve adspiciens, ‘Tuam vero, insane, tuam, tuam quasi tu emeris', in-
clamans involavit in capillos. Unde perridicula exorta pugna est, distortis
naribus ciliisque discissis turpiter, unguibus enim dentibusque gesta res est.
Philotium, ubi id meretrix rescisset, quam deperibant amboz‘Ego vero inge-
nua sum‚’ inquit, ‘meaque Illi insaniant⁴⁷ licet quantumlibet vel gratis.’

37. Mores
Bi, 22r-v

‹C›ynicus cum apud Epicureum incontinentius cenavisset multaque de ·
moribus inter se disseruissent discessissentque cubitum probe appoti et
curata voluptate, Cynicus haec a se visa per somnum mira excitus, deinde
Epicureo narrabat solem sine luce aspexisse per diem, lunam autem sole
multo illustriorem, ignem item humore abundantem et vestam madentem3
in sicco natantem Neptunum et maris omnem deorum progeniem3 irasci
cervos lupis atque insectari, lupos timere et fugere3 vectari tandem equos
hominibus et greges custodiam cepisse pastorum canumque. Cui Epicureus:
‘Sed hoc’ inquit ‘opinor mirum defuit istis tuis miris: dolorem laboremque
praeferri voluptati, asperum dulci, curas tandem sollicitudinesque in pretio
esse et posthaberi otium tranquillitatemque vivendi. Non sunt autem som-
nia haec quae videntur. Mihi crede, vivitur enim sic iam inversis moribus.’

