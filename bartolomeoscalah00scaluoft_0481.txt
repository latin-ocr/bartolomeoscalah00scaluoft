POEMS 441

Rusticus et grato complebit munere mensas; ⁶15
Inque hyemem saevam producent semina fici:

Si primas cum nascuntur cum fronde revellas,

Sufficit inde novas maturaque tardius edit

Poma, nisi obfuerit celeris violentia brumae.

Nam saepe antevenit tempestas saeva Aquilonis, 620
Mutari ut solito videantur ab ordine menses.

Sunt qui immaturas audent componere et illas

Abreptas cum pediculis foliisque recondunt

Frigoribus mediis, sic mitibus inde fruuntur.

Quin et maturas immersas melle reservant: 625
Miratur conviva novas vestigat et artes.

Servantur siccae melius, sed et gratia maior.

Furnis torrentur lento ferventibus igni;

Ne fugiat pingue et fiant cutis arida totae,

Insolare magis laudant fornacibus: illas 630
Exponunt soli et fabricant librabile tectum,

Ne noceant imbres aut nocturnum aeris udum3

Cumque serena dies, sublato tegmine, solis

Admittunt radios—Caricas sic mollius urunt— ‚

Cum redit humida nox, eadem tegumenta reducunt, 635
Ne situ pereant turpi aut mucore fracescant.

Pruna quoque ad solem nucleis viduata calentem

Vel cute discissa multos servantur in usus.

His quoque culturae minor indulgentia non sit:

Si nihil, utilitas minor est dapibusve voluptas. 640
Quae serito in saeptis: nisi sit custodia solers,

Immatura ferent importunaeque puellae

Indomitusve puer vix florem exuta vorabunt.

Forma, sapor, nucleus, color est non omnibus idem.

Si pulmenta voles, sapient pulmenta3 recentes 645
Esse vel aegroti poterunt, nihil illa nocebunt.

Nec iam sorba canam rubeisque simillima cornis

Iuiuba, nativis aut mespila pulchra corollis3

Non mordax piper aut redolens dicetur amomum,

Turaque nec divum sudantia balsama munus 650
Quaeque vident aliae peregrino sub Iove gentes.

Quae tamen, invideat modo non fortuna volenti

Staminis et tantum nerit mihi Parca benigni,

Aggrediar nec dona deum haec indicta relinquam.

Nunc trahor, atque aurem vellit mihi magnus Apollo. 655

