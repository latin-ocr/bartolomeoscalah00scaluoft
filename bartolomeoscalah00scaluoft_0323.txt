ESSAYS 283

ma carne, esse profiterer. Neque enim, ut ait Iob,u illud unicum patientiae
et fortitudinis in sacris litteris documentum: ‘Fortitudo lapidum fortitudo
mei est: nec caro mea aenea. Ecce non est auxilium mihi in me necessarii-
que mei recesserunt a me.‘ Quod et dissimile illius poetaeV non est:

Mollissima corda
Humano generi dare se natura fatetur
Quae lacrimas dedit.

Neque ego is sum qui datas esse mihi a naturam negem lacrimas et dolo-
rem sentiendi mollitudinem. Sentio etenim tantoque me bono privatum
esse vehementer doleo. Neque probare possum Stoicos tuos, quos aut
nequaquam recte interpretantur, aut certe videntur praeter verum praeter-
que humanam sortem de dolore disputare. Dum enirn tantum tribuunt vir-
tuti, dumque tantum animi fortitudinem magnifica quadam verborum
supellectile ita exornant, corporis mihi omnino videntur oblivisci. Quod
etsi servire animo imperanti debet, tamen id efficere animus nunquam
poterit si torqueatur corpus, si uratur, si secetur, ut non sentiat, ut non
doleat3 neque id praecipienti obtemperabit quemadmodum neque domino
servus, ut sine pennis volet aut sub aquis vel unam tantam horam ut enatet
edicenti. Quis enim non videt id repugnare naturae, neque doctorum vel
potius humanorum philosophorum mereri assensionem, neque Deus ipse
auctor et rector mortalium id procul dubio voluit, qui adeo imbecille nos—
trum genus tantisque et morbis²⁴ et omniformium malorum casibus ita
obnoxium²⁵ effecit ut ignobilissimi etiam vermiculi afferre levissimo
quoque attactu pestem possint?

Aliter profecto, aliter quam Stoici, qui etiam propterea quod dolere
videri nolunt se appellant masculos, aliter, inquam, de dolore, si recte, ut
supra dixi, interpretantur, sentiendum est. Afferunt enim praeclaram dun-
taxat quandam magnificisque ornatam verbis orationem, rem autem ipsam
ac naturam deserere obliviscique videntur. Quapropter et Dionysius ille
Heracleotes optime illos arguit. Cum enim fuisset Zenonis discipulus Stoi-
corumque disciplinam imbibisset, tandem vero renum vexaretur doloribus,
falsa illa esse omnino quae in porticu didicisset asserebat, astante etiam
atque acclamante condiscipulo eius Cleanthe Zenonemque ipsum tragico
versu ab inferis excitante: ‘Audisne haec sub terra, Amphiarae²⁶ abdi·
te?’W Nonne videtur nobilissimus hic transfuga, multo illa dici melius
quam re fieri posse, dilucide ostendisse? Ea enim est verborum, ea subtili—
um argumentationum vis ac natura ut facile capere indoctorum possint ani-

·¹ Job ⁶212-13.
’¹ Juvenal, Sat. XV,131—33.
'¹ Cicero, TuscDisp. H‚xxv.60: ‘Amphiarae sub terram.‘

