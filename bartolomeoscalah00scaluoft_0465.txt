POEMS

Errantem aspexit me Cerberus incaluitque,
Nil tela aut arcus, nec valuere pedes3
Assequitur, tenuitque serus, vimque intulit audax; 15
Me miseram, quales nil potuere preces!
Inclamo, obluctor. Sed cum frustra omnia tempto,
Ac pereo divum numina cuncta vocans:
“Vos o vos, inquam, saltem succurrite Nymphae
Silvarum, vos, o discite adesse piae.'' 20
Audivere deae et rivum fecere calentem.
Sic ego, sic diris expedior manibus.
Ac quam scire dedit medicinae Delius artem.
Hanc quoque quam cernis fervida limpha tenet.
Indoluit Phoebus lachrimasque impendit amatae 25
Ac Styga iuravit, Cerbere, damna tua.
Saxum erat horrendum vastumque et montis ad instar
Celsus praeruptis undique fragminibus.
In summo specus altus erat caecaeque tenebrae
Passim. Sed gravior spiritus intus olens, 30
Marcenti quoniam putrerent omnia tabo
Quo semesa iacent viscera et ossa boum,
Quos vectare humeris vivos et condere in antro
Suevit et hinc rabidam consatiare famem.
Crudas mandentem et sugentem sanguinis undas 35
Arcitenens fixit, viscera rupta fluunt.
Sed poterat varias, libeat modo, sumere formas
Cerberus, et tunc se fecerat ille canem.
Moestum oblatrantem dirumque et gutture terno
Fumida ructantem sulphura praecipitem 40
De saxo imos ad manes deturbat Apollo,
Qui nunc infernus dicitur esse canis.
Unde ruit, tristis restant monumenta baratri,
Inde putant sontes ad sua damna rapi,
Limosum mittunt sulphur laquearia passim, 45
Et longe auditur quarn nova rixa canum.
Posteritas nomen saxo servavit et ille
Ex quo mons cecidit Cerberus inde fuit.
Ipsa ignota diu non ulli dicta camenae
Expecto adveniat, qui mea fata canat. 50
En venit carmen qui mihi descripsit in albo.
Quod lege3 sic tandem, docte viator, abi.
Amorbae nomen Nymphae fugat unda nocentes
Morbos. Huc propera, morbide: sanus eris.

425

