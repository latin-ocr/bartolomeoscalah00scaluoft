PUBLIC LETTERS 191

cem te fore minarentur. En tandem quomodo veriti sumus quanti fuerunt
pontificales de pace litterae ad Italiae potentatus? Tot occultae suspitiones
in apertum tandem bellum evaserunt. Venerat ad stipendia novi foederis;
initi propter pacem Astorgius‚ Faventiae Vicarius.c Curavimus enim id
quod is locus opportunitatem et belli et pacis prae se ferret; neque solum
consentiente Pontifice Maximo, sed ultro suadente ut ea quoque occasio ad
quancunque rerum innovationem tolleretur. Acceperat foederis pecunias,
et nihil omnino, quod in condicionibus fuerit non erat servatum. Tamen,
sollicitantibus Venetis praeter ius fasque, fidem fluxam gessit eaque postha-
bita ex socio et amico apertum sese hostem iactat praesidiaque pacis regias
et Urbinates copias abigit iarn atque insectatur non Astorgii nomine, sed
Venetorum, ad quos, duobus eorum legatis praesentibus reverentiamque
etiarn pontificalis fastigii abiiciens, defecit tanta vanitate atque iactantia ut
armatus curn filiis et legatis Venetis per urbem discurreret populumque ad
proclamationem non Ecclesiae, Ecclesiae vicarius, non Pauli Secundi, non
Pontifici Maximi, sed Marci et Venetorum dominatus compelleret, cum
interea crebris ubique ignibus, campanis, bombardis omnia collucerent ac
resonarent, scilicet ut longe lateque tanti tamque egregii facinoris fama per-
veniret. Agimus bonitati clementiaeque tuae immortales gratias, qui admo-
nitionibus tuis fecisti ut nonl possent aggredi imparatos. Testamur autem
omnipotentem Deum nos hactenus, hortante maxime te, pacifico Pontifice,
nobis autern beneficentissimo ac clementissimo, ad conservationem pacis
omnes vires et conatus nostros intendisse, nunc autem, quando frustra est
praevaletque ambitio, non minores animos ad bellum allaturos, quam ad
conservandam pacem attulerimus. Est autem permagna spes in amicis, in
viribus. Sed in primis aequitas ipsa causae, immo vero necessitas, defenso-
rem praestabit et propugnatorem Deum. Tu quoque, Summe Pontifex, Iesu
Christi Vicarie‚ pro iustitia officioque tuo iustam causam, immo vero piam

religiosamque non deseres. Vale. Die 1111 Maii mcccclxvii.

2
THE SIGNORIA OF FLORENCE To ΡΟΡΕ PAUL 11²
29 May 1467

Miss 45, fols. 158v-159v.

Paulo Π Pontifici Maximo. Et legationes et litterae ad te nostrae, sanctissi-
me Pater, summe Pontifex, verissimo esse possunt testimonio nos de tua
firmissima mente nihil unquam dubitasse. Continuo te foederis observato-
rem, Italicae pacis defensorem et propugnatorem praedicavimus. Sed cum

‘³ Astorre Manfredi, Lord of Faenza.
² See the preceding letter, note a).

