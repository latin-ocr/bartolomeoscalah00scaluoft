258 PART v

caeci omnino simus, intelligitur, expoliavit²¹⁴ omni dignitate. Ita enim

coniunctum voluit esse corporibus ut nulla possit eo incolumi fieri separa-
tio, sed nasci simul cum corpore atque interire. Et haec quidem de natura,
quae est altera philosophiae pars. De moribus autem (nam haec restat ter-
tia), ea praecipit quae si homines sequantur, sublatis e medio virtutibus vel
certe pedisequis effectis voluptatis, non modo non conservetur humanum
genus, sed funditus evertatur. Quis est enim qui referens omnia ad volupta-
tem tueri amicitiam fidemque ac iustitiam colere, fortitudini obtemperare,
sequi continentiam possit? Necesse certe est aut nihil esse virtutem aut
propter se, non propter voluptatem, esse expetendam.

Nunc principia dicam Peripateticorum ac veterum215 Academicorum,
quos nomine dumtaxat differre inter se iam dictum est. Triplicem igitur
philosophandi rationem, de vita et moribus, de natura²¹⁶ deque veri falsi-
que iudicio (id est de dialectica sive logica, ut Graeci dicunt, nos de disputa-
tiva sive rationali possumus verbum e verbo exprimentes dicere), acceptam
a principe Platone servaverunt. Beate vivere dixerunt omnia e natura esse
consecutum, quorum erat tripartita ratio,²¹7 animi, corporis et vitae.
Animi bona in duas dividebant partes ut essent quaedam natura, ut memo-
ria et discendi intelligendique celeritas, quaedam consuetudine, ut studia
exercitationisque assiduitas et ratio (quae philosophia est), in qua progressio
quaedam est ad virtutem. Virtus enim ipsa perfectio218 est omniumque
rerum quas studio et assiduitate et ratione inquirimus consecutio Ergo in
ea esse beatam vitam voluerunt, non tamen beatissimam, nisi corporis et
quae ad vitam tuendam exornandamque pertinent bona adderentur. Et cor-
poris quidem bona vel in toto esse dicebant, ut valitudinem, vires, pulchri-
tudinem, vel in partibus, ut in pedibus celeritatem, in manibus vim, in
voce claritudinem, in oculis, auribus, naribus ceterisque sensibus integrita-
tem quandam219 et praestantiam requirebant. Vitae autem bona quae dixi-
mus, ea iam usitatiore vocabulo fortunae appellant, quae si non beatam
interturbare vitam possunt, beatissimam tamen, ut dixi,²2⁰ et afferre pos—
sunt si cum ceteris adsint et auferre si non adsint. Atque hoc quidem pacto
veteres Academici de moribus3 a quibus si quid differre putent Peripa-
teticos, longissime a vero absint necesse est.

Naturam autem, quae fuit secunda pars, bifariam considerabant. Illam
enim in vim dividebant et materiam, alterumque dicebant in221 altero
inesse quod nulla materia sine vi aliqua neque vis intelligi sine materia ullo
pacto possit. Quae ex his constarent corpora appellabant qualitates. Sic
enim interpretatur Cicerop quas illi vocant ποιότητας.222 Qualitatum
autem alias primas esse, alias ex primis ortas. Primas dicebant ignem,
aerem, aquam, terram, easque esse simplices et eodem modo. Ex his ortos

Ρ Cic„ Acad. 1.25‚cf.19 ff.

