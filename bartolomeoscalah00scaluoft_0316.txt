276 PART V

arbitrior, nonnulli qui subtilius interpretantur—sed tamen non assentien-
dum, cum hominem de luto primum quanvis ad effigiem moderantum
cuncta deorum, ut ait Naso,e finxisse fabulantur, Pandoramque, opitulante
Minerva et facula de solis corpore rapta, flamma inertem prius frigidamque
statuam, anima deinde immissa, vivam⁷ rationeque utentem reddidisse.
Illud etiam multo absurdius mihi videri solet, de Pirrhae nos Deucalionis-
que lapidibus esse generatos. Nam robora quidem et truncos procreasse
homines, minime putarim poetas quoque ipsos id existimasse, sed incultam
olim eorum vitam sine lare, sine domo, per silvas passim significare voluis-
se. Ita cum e truncis, quos pro tectis contra vim et intemperiem uterentur
aeris, nudi aliquando et horridi egrederentur, causam dedisse Graecis scrip-
toribus confingendi fabulas. Aegyptii quoque, etsi illi quidem multa sibi
arrogant, nihil mihi probant qui naturam ipsam quemadmodum cetera ex
corruptione humorum protulisse, ex terra hominem quoque putaverunt3
neque magis in hominibus elaborasse naturam aut maiorem adhibuisse dili-
gentiam quam in muribus aut stellionibus procreandis. ‘Animal enim hoc,'
ut elegantissime Cicero inquit in libris De legibus} ‘providum, sagax, multi-
plex, acutum, memor, plenum rationis et consilii, quem vocamus homi-
nem, praeclara quadam condicione generatum esse a supremo deo. Solum
est enim ex tot animantium generibus ac naturis particeps rationis, cum
cetera sint omnia expertia? Atque ita sine dubitatione verum arbitror in
creandis rebus atque animantibus praecipuam fuisse deorum curam ut quos
ad sui similitudinem formarent, exactiore atque excellentiore artificio, etsi
nullo penitus labore ut cetera—nam ipse dixit et facta sunt—homines effin-
gerentur. Quare et loquimur et ratione ad veri contemplationem deorum-
que ipsorum naturam maiestatemque soli ex omnibus perducimur, tantum-
que ceteris praestare animantibus videmur ut difficile sit, si non divinam ob
corpoream et terrenam labem, at certe non mortalem omnino naturam esse
humani generis non existimare ac pro certo habere. Quod eorum munus
etsi omnibus aequissimi dii aeque impertiti sunt, fit8 tamen nescio quo
modo ut, iacentibus ac fere naturam humanam plerisque depravantibus,
adeo sese efferant nonnulli ut quanta inter bruta rationeque carentia atque
homines differentia est, tantum hi videantur ceteris omni genere laudis
vitaeque ornamentis antecellere. Quod si omnia quidem debet humanum
genus propter tot tantaque diis immortalibus beneficia, quid de te, Cosme,
dicendum est, qui rebus his omnibus quae appellantur bona facile praestas
ceteris, quique virtute ac sapientia tua, quae sunt deorum munera, exuper-
asti hominum naturam? Nisi te intuens rubore quodam impedirer, ipse iam
ac libentissime quidem aperirem, quanquam adeo nota felicitas tua est, adeo

ε Ovid. Met. I‚83.
fDe leg. 1.vii‚22.

