ESSAYS 2 75

ipsum frequentissime conferebam; neque me hercule consolandi eius gratia,
quippe qui consolatione ipse maxime indigerem, sed id agebam ut praesen-
tia mea ab solitudine hominem vindicarem, dabamque operam nunc hoc,
nunc illo sermone, etsi ineptus mihi esse videbar plerunque, ut a silentio ac
muta cogitatione animum eius avocarem. Accidit enim ut quasi delectetur
solitudine qui maiore aliqua aerumna afflictatur, validioresque contra animi
robur vires tacita praesentium contemplatione malorum nanciscatur dolor,
ut non inscite Homerus de Bellerophonte cecineritc cum a Proeto regno
esset privatus, vestigia etiam hominum ob dolorem vitavisse3 et Nioben in
silicem conversam ob perpetuum silentium existimat M. Tullius,d turma,
ut poetae tradunt, filiorum ob laesum numen amissa.

Igitur cum sederet ille aliquando medio fere cubiculi, ut solebat, com-
pluresque ad eum, id est omnis fere civitas, consolandi causa venirent,l ego
astabam, qui omnia eius dicta factaque ita diligentissime observarem ut ne
emissiones quidem spiritus aut retractiones praetermitterem. Quem cum
viderem praeter omnium opinionem praeterque mortalium naturam tam
aequo ferre animo tantam calamitatem, eaque et dicentem et respondentem
quae supra vires hominum communemque sapientiam essent animadverter-
em, nefas esse duxi tantae rei memoriam divinaeque penitus et fortitudinis
et sapientiae adeo rarum mirandumque exemplar, quod maxima cum utili-
tate posteri cognoscerent, quemadmodum quidem possem, non mandare
litteris. Etsi enim vix me idoneum, qui ea audirem quae ab eo de rebus
humanis arcanisque naturae dicerentur plane divinitus, existimarem, satius
tamen me facturum utiliusque posteritati consulturum putavi si ita curerem
ut, si non possent pro rerum maiestate auctorisque ipsius dignitate, saltem
quocunque modo scriberentur. Cosmum autern ipsum feci loquentem mi-
hique nonnunquam interroganti materiamque disputationis obiectanti res-
pondentem, non solum ut cum res geri videretur, legentium animi facilius
attentionem praeberent, verum etiam quia putavi fore ut eius ipsius perso-
na quam² ageremus non nihil esset auctoritatis orationi nostrae allatura si
vel audientibus vel lectitantibus nobis legere vel audire Cosmum ipsum
putaretur.³ Sermo autem inter nos ita fere exortus est. Nam cum aliquan·
do nactus essem solum tacitumque et imo de pectore trahentem suspiria
sentirem, coniectaremque de morte illum atque amisso filio cogitare, ne
esset in ea commentatione diutius, ita visum est ut hominem excitarem.

‹SCALA.›⁴ ‘Quam multa, igitur,’ inquam⁵ ‘et quarn praeclarissima
sunt profecto, Cosme, deorum immortalium in humanum genus beneficia.
Neque assentiendum mihi videtur poetis, cum aiunt⁶ Prometheum nescio
quem, sive Iapeti genus fuerit, sive quid aliud—sunt enim modestiores, ut

⁶ Iliad, 6, 1, cit„ Cicero, TuscDisp. HI,xxvi,63.
‘¹ Cicero, Lc.

