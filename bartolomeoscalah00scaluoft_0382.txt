342 PART V ·

breviter eleganterque notaverat.' Tum ad eum conversus, ‘Quin tu potius,’
inquam, ‘recita memoriter. Malo enim orationem audire tuam saccaro
multo ac melle dulciorem. Nec te non fidere memoriae tuae oportet,
quippe qui inter paucissimos civitatis nostrae recordatione rerum praecipue
excellas, nec unquam nisi feliciter in ea re feceris periculum.'

‘Libro igitur,’ inquit, ‘vigesimo Pandectarum ita constat Martianum
iurisconsultum respondisse. Quaeritur si pactum sit a creditoribus ne liceat
debitori hypotecam vendere vel pignus. Quid iuris sit, et an pactio nulla sit
talis quasi contraius sit posita, ideoque venire possit. Et certum est nullam
esse venditionem ut pactioni stetur. Ex re igitur aliquando cum esset orta
contentio ex Martiani verbis, duo per id tempus nobilissimi patroni hinc
atque hinc stabant. Pro pactione pugnabat Bartolus: venditionem Baldus
defendebat; atque uterque verbis Martiani nitebatur; et Baldus quidem pess-
ima industria plerosque regionis eius codices id est quotquot perdiligenter
ubique conquisitos potuit nancisci, medicata aqua corruperat et pro vendi-
tione conventionem scripserat. Cum iuberet iudex ut inspicerentur libri, et
invenirentur conventionem continere non venditionem, petente Bartolo,
Pisas missi viri graves, qui ex Pandectis tandem quid in ea re veri esset ex-
quirerent. Ita Baldus turpiter cessit causae. Perusinorum decreto corrupti lib-
ri ad exemplar Pandectarum restituti omnes summa diligentia fuerunt3 Bal-
dus prohibitus advocationis honore aliquod ab eo tempus vixit inglorius.’

‘Perpulchre‚' inquam, ‘Bernarde. Sed quando legum et iuris a te mentio
facta est, atque est otium a carnispriviis, nisi molestum est, de iure legi-
busque quid sentias edissere. Sum enim diu dubius commodine an incom-
modi plus attulerint hominibus hae continuae iuris et legum acerrimae dis·
ceptationes, quibus omnia redundant litibus forensibus. Nam mihi quidem
tranquillitati vivendi magis esse consentaneum videri solet quod Lacedemo—
nios factitasse quondam comperimus. Scriptam nullam habebant legem; pro-
batis utentium consensu moribus vivebant. Romani etiam exactis regibus,
cum decreta omnia regum rescidissent, viginti29 annos fuerunt sine legibus.’

‘Rem tu,’ inquit Machiavellus, ‘admodum dubiam suapte natura quae-
ris. Sed in ea quid sentirent gentes, omnium fere consensu hominum decla-
ratur. Quotus enim quisque populus iam est qui aut suo quodam, quod
ipse sibi constituerit, aut alieno iure non utatur? Nam quibus suum civile
ius non est, aut si qua in parte non omnino plenum atque3 absolutum est,
ius civile Romanorum, quod etiam ex re commune vocant,3 0supplemento
est. Neque qui hac tempestate iuri civili ediscendo dant operam, huius aut
illius civitatis ius sibi interpretandum sumunt, sed Romanum. Versant
continuo Pandectas manibus eorumque interpretes. Ita a Romanorum legi-
bus atque institutis interpretandis iuris civilis scientiam consecuti in honore
habentur ab hominibus. Nam quattuor institutionum libros, quos suo edi
nomine Iustinianus voluit, quibusque admirabili cum gravitate atque
sapientia tot tantarum³¹ et tam variarum rerum, quot quantasque et quam

