370 PART V

 

16. Umbrae
Bi, 30r—v

<M›edia obscurissima in convalle planities fuit, sine arbore, sine planta et
gramine; nudum solum nihil omnino vivum admittebat. In eam umbrae
mortuorum convenerant ut de rebus publicis consultarent. Erumpere
omnes in apertum cupiebant. Vetustas obstabat. Eam Jupiter, rerum domi-
nus atque hominum, custodem apposuerat unde esse posset ad superos eg-
ressus. Nam ita erat circumsaepta planities ut uno dumtaxat loco pateret
exitus‚¹⁹ cetera vel incustodita20 erant munita satis. Vetustas ad fauces
sedebat concavo in tofo tanquam in hemiciclo fabrefacto, tristi ac severo
vultu, pallio induta versicolore uti conspicere Irim solemus. Tabulas
sinistra stilumque gestabat, dextra penicillum, lethea infectum aqua.
Quibus autem evolandum esset, prius ut illa stilo referret in tabulas nomen
erat necesse. Quae penicillo tactae erant, revertebantur in tenebras refugIe-
bantque deinde deae conspectum3 et penicillo quidem quam stilo frequen-
tius multo utebatur. Umbris et nunc perrarus21 in lucem est progressus.

17. Venus
Bi, 31r-v

‹E›t tristis senectus et otifugae cogitationes curaeque mentis procaciores
inito inter se foedere, coniuraverant in Venerem. Illa vero filios in hostem
armaverat lusus, risus iocosque et²² pharetrigerum Cupidinem mul-
tisque²³ et claris elatum victoriis puerum. Qui tandem cum facto agmine
adorti hostem fuissent neque elicere in pugnam quirent, quod intra muni-
menta sese ille contineret, Venus Lyaei vires Cererisque imploravit. Inter-
fuisse nymphas quoque terrarum et pelagi salaciores atque omnem mulie-
brem mundum prodiderunt. Et primo statim vere cum congrederetur,
etiam castra evicit. In senectutem minus saevitum est acerbiter. Ceteri co-
niecti in vincula victricis Deae triumphurn exornavere. Venus inde quam
latissime regnat.

18. Proelium
Bi, 31v-32r

‹C›0nstiterant duae armatae pares acies paulum sese mutuo respectantes.
Demum consertis manibus atrox diu certamen fuit. Utrinque pugnabant
imperatores imprimis atque omnis miles suum locum tuebatur et servabat
ordinem. Erat autem de militari gloria omnis contentio et convenerat ad
spectaculum universus orbis. Musae quoque Heliconiades affuere ut matri
morigerae puellae obtemperarent. Nox diremit proelium utrisque pro vic-
toria gratulati spectatores3 et parem virtutem non impar gloria subsecuta
est.

