402 PART V

stantiores, quod genus Graeci aristocratiam vocant‚⁰ ut nos quoque a meli-
oribus imposuimus vocabulum imitati Graecos, optimatum hanc rempubli-
cam appellantes. Civitas nostra regnum semper abhorruit, utputa quod
possit soleatque facile verti in tyrannidem, quod genus est omnium deterri-
mum. Nam ad suam haec, utilitate neglecta civitatis, cuncta administrat. Et
cum sibi licere omnia putat, qui ita rerum est potitus, sacraque et profana
omnia confundit, nec diis tandem aut hominibus quicquam parcit. Cui non
multum dissimilis illa quae optimatium videri vult, quia apud pauciores est
imperandi potestas. Verum tamen ad tyrannidem declinat magis quam ad
regnum. Unde et aliud est sortita nomen: oligarchiam vocant, nos recte
paucorum principatum dicimus. Atque hanc quoque speciem—tantus est
tyranni metus—abiecimus populumque Florentinum asseruimus in liberta-
tem. Num¹² tu id accusas, maledice ? Neque tibi libertas placet quae tot
viris quandoque nostris atque externis adeo cara fuit, ut vitam quoque
ipsam pro ea servanda ponere non dubitaverint ? Exemplis omnis apud
quosque historia refertissima est. Et nonnulli paulo ante apud nos praecla—
rum periculum fecere, quorum et nunc est in admiratione nomen, adeo ut
referant id quidam in Deum potius et facinoris eum auctorem putent quia
supra humanam virtutem rem gessisse adeo magnam vixque credendam
posteris videantur. Certo scio, mi Trebati, ne hiscere quidem audebit con-
tra libertatem adversarius. Quotus enim quisque est qui divini huius prae-
clarissimi muneris expers esse in vita velit ac non potius omni id sibi ope
vendicet paretque paratumque tueatur ? Nihil est enim libertate melius, ea
praesertim quam non ambitio aut vanitas ingesserit, quae appellari potius
licentia consuevit, sed naturae nostrae praerogativa, ut ita dixerim, de-
corque suaserit.

Sed non est satis, inquies, liberum esse se velle, quod plerique omnes
volumus, verum didicisse liberum fieri atque uti libertate, id vero magnifi-
cum atque ingenuo dignum est ingenio. Nos certe ex tribus illis administ-
randae civitatis generibus, quae modo diximus, popularem desumpsimus
nobis, quam proprius rempublicam appellant, cuique praeter ceteras cura
sit tuendae atque excolendae libertatis, ut non veriti sint quidam finem
reipublicae constituere libertatem, ut paucorum divitias, optimatium
virtutem esse propositum censuerunt. Nam regis et reipublicae, etsi diver·
sum nomen est, finis tamen idem est, nisi aberret uterque a recto, et hic ad
tyrannidem, illa ad plebis status inconditaeque multitudinis plebiscita dila·
batur. Quid enirn sibi rex vult in populis civitatibusque gubernandis nisi
eorum omnium ipsorum qui ab se reguntur otium securitatemque vivendi
rerumque propriarum pro arbitrio proque privati cuiusque usus commodo
agendarum facultatem ? Nonne eadem et reipublicae intentio est ? Sed illic

⁰ Ibid„ 111,1279 a.

