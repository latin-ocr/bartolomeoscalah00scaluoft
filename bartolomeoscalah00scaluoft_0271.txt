Pussmc ORATIONS 231

tores quae veterem perpetuamque Florentinorum in hanc sacrosanctam
sedem observantiam cultumque testantur, quae tamen praeterire modo con-
silium est, quando apud doctissimos viros rerumque scientissimos nostra·
rum habetur oratio.

Ad omnes¹⁴0 vero Christianos populos, beatissime pater, ad omnes
profecto multum pertinet, ut quam ornatam hanc pontificiam sedem, quam
auctam, quam sanctam et veneratam velint, a qua quidem sola non animi
nostri modo quietem suam salutemque reportant, sed truculentissimi
quoque hostes et ferocissimae barbarae nationes, quae cotidie¹⁴¹ insidian-
tur gregi tuo et in Christianorum cervices petulantius insultant, commodis·
sime repelluntur. Ut si insurgat pontificia dextra potentius piaque Christi
arma expedire velit et colligere suorum vires, nihil esse m‘orae possit quin
continuo concidant¹⁴² adversariorum omnes cogitationes omnesque cona-
tus, et Romana ecclesia, quae in firma petra fundamenta iecit, cum Christo
auctore in gloria regnet. Verum enimvero plus debent procul dubio qui
plus acceperunt. Nos autem profecto multa accepimus, qui patriam, ¹⁴³
qui libertatem pontificum, ut diximus, Romanorum maxime opera retine-
mus3 neque nos non quaecunque potuimus vel ultro praestitimus, qui
omnia tradidimus summis pontificibus, cum tot dira exilia, tot nefaria¹⁴⁴
bella, tot miseras clades mortesque saepe pertulimus, ut ecclesiae hostibus
resisteremus, qui ne facultatibus quidem nostris aut vitae, ut salva pontifi-
calis maneret¹⁴⁵ dignitas, unquam pepercimus. Non mutavimus mores,
pater sancte. Idem animi sunt, eadem studia omnium nostrum,¹⁴⁶ faculta-
tes fortasse plusculae et maiores vires, quae modo ad te cuncta¹⁴7 Florenti-
norum iussis Florentini¹⁴⁸ oratores deferimus ac supplicamus tibi, ut pro
tuo arbitrio commodoque, pro dignitate Romanae ecclesiae utare: nihil est
penitus senatui populoque Florentino, quam obsequi atque obtemperare
tibi et favere dignitati omnibus nixibus gratius futurum. Nam si nihil est
in rebus humanis te iam pontifice Christianorum optimo maximo, rectore-
que et temperatore rerum grandius¹⁴⁹ quicquam aut melius, si tu is voca-
tus est, qui pascas electas domini oves,¹⁵⁰ teque¹⁵¹ unum inter tot mili·
um, ut aiunt, milia¹⁵² mortalium sanctus spiritus signavit, quid est quod
nos quicquam facere¹⁵³ promptius et maiori cum voluptate vel debeamus
vel velimus?

Te, igitur, beatissime pater, vehementer rogamus supplicamusque man-
suetudini clementiaeque pontificiae ut ita offerentem sese suaque omnia
dedentem¹⁵⁴ tibi populum Florentinum ac tradentem recipias inter tuos
eiusque observantiae in te perpetuique cultus pro ingenti humanitate et
benignitate tua semper memineris ut sancte pieque tandem republica¹⁵⁵
administrata Christiana, cum decurso demum spatio revocaberis in caelum
unde missus es, nos quoque cum reliquo grege, quem cum Christo paveris,
reducas in caelestem patriam, ubi cum ceteris sanctis aeterna tandem gloria
ac felicitate perfruare. Amen.¹⁵⁶

