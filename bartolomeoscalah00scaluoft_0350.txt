310 PART v

ad coniugium animum appulisset, Voluptatem duxit uxorem. Ea mulier
fuit elegantissima forma et toto fere orbe35 admodum nobilitata. Cum
dies iam adesset nuptiarum, inter omnes ferme qui advenerant cum Iove,
deosque et deas, Curae quoque cum sua pompa atque ornatu comparue-
rant. Eas rex convivii Bacchus, admissis ceteris, exclusit foribus. Ex eo ergo
die acerbiores inter se Curae cum Hymenaeo gerunt inimicitias. Quae
etiam vindictae avidae cum conspirassent atque armassent Lites secum et
Iurgia, Levitatem item atque Incontinentiam et Egestatem, facto globo, tan-
dem irruperunt. Victus autem ad postremum, Hymenaeus accepit leges ut
eodem etiam secum lecto³⁶ cubent.

15. Ostentatio

Cum laudari se pavo a praetereuntibus e muro, quo propter ³⁷ viam excu-
babat, saepe sensisset, ad mercatum venit atque eo frequentiore, cum ascen-
disset in maceriam unde facilius ostentare opes posset, ipse sibi suo stridore
praeco fuit. Ad vocis novitatem cum plebs undique advolasset atque intenta
exspectaret, pavo erectam caudam, quam post se longiorem et corradentem
humum in fasciculi modum trahebat, in gyrum explicavit. Dimidiatum cir-
culum pennae a clunibus quasi ab axe intervallis distinctae paribus ad orbi-
tam usque productae³⁸ conficiebant. Varietas in ea colorum et florum
certi ordines, qui quasi oculi resplenderent, admirationi erant. Dum ita
multitudo stupida spectaret et beatum tot tantisque divitiis pavonem prae·
dicaret, fringillae et cardueles, lusciniae item ac merulae, atque huius modi
earum quae cantu magis valent genus: ‘At nos sine arbitris,’³9 dixerunt,
‘etiam in tenebris oblectamus.'

16. Iactantia

Ad proceram annosam quercum primores convenerant ferarum et cicurum
ad diem dictam. Quadrupedum hi proceres fuerunt tam earum quae curn
homine familiarius, quam quae per silvas ipsae sibi naturali industria vic-
tum quaeritant atque abstinent a sanguine. Inter eos equus gravior tunc
quidem annis, ceterum qui florenti in iuventa multas bellando et claras de
hoste victorias saepe rettulerat,⁴0 sic fatus dicitur: ‘Magna profecto desidia
nostra est, commilitones. Multitudine certe et viribus longe praevalemus.
Si dux modo atque animi adfuerint, ut intellegant41 hostes rem sibi non
futuram cum mortuis, multo quarn olim melius rebus nostris consulemus.
Unde quaeso tanta ignavia est? Unde tanti metus? Vulpeculis etiarn, si diis
placet, turpiter praedae sumus. Si vos viri eritis, mihi credite, qui modo
Δ pascuntur nostris visceribus et exsugunt crudelius sanguinem, mutata con-
dicione, nos verebuntur.' Nondum autem dicendi finem fecerat, curn ap-
plausus toto est senatu vehemens excitatus atque in equi omnes sententiam
alacres veniebant, cum ecce aselli duo (mater cum pullo erat) larvati inspe-

