414

“Omnis enim per se divum natura necesse est''³
Perpetuos peragat curn requiete dies.

Ah, quanto melius, quanto sapientius audet
Tradere Zenonis mascula secta virum!

Mundus enim constet summa ratione necesse est
Atque deum summa cum ratione regi.

Nunc ad nos superi tandem aspexere benigni;
Non atomum casus munera tanta facit.

Tu superis dignus cunctis de gentibus unus
Visus es humanis qui medeare malis.

Nam te nec melior quisquam nec iustior alter
Inventus toto est omnibus orbe plagis. ι

Nullus enim melius vitium secludere honesto
Novit, virtutis nec mage trivit iter.

Felices qui te quondam genuere parentes
Et qui praeceptis instituere probis.

Nanque refert multum genitus quo sidere quisque est,
Multum etiam quam mox ingrediare viam.

Tunc ego crediderim medio de culmine caeli
Spectantem terras se exhilarasse Iovem.

Felices igitur qui te genuere parentes
Et qui praeceptis instituere bonis.

Matronae posthac veniunt quando Herculis ad te
(Has etenim ad cunctos arbitror ire duas),

Cum veniunt igitur, procul a te it blanda voluptas:
Virtutis mores plus placuere tibi.

Te duce difficiles contendit vincere calles
Virtus, angustum te duce carpit iter.

Ergo illum noctes quot iarn vigilasse perennes,
Insomnes vel quot credimus esse dies?

Iam neque praeduri possunt mutare labores
Propositum aut cuiquam vix tolerata fames.

Virtutis sunt haec almae primordia regni,
Illius his clarent atria vestibulis.

Artibus his Caesar Roma rerumque potitus
Cum fuit, in toto grandius orbe nihil.

Semoti penitus testes sunt orbe Britanni
Et tu, militibus Gallica praeda suis.

Artibus his Alpes Poenus transvectus ad oras
Hannibal Ausonias non sine laude ruit.

² Lucretius, De rer. nat„ II, 646.

PART VI

70

75

80

85

90

95

100

105

