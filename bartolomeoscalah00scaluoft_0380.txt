340 PART V

recte ieceris,¹² neque imprudenter, cum ad privata tum ad publica opera

viam tibi, qua perhoneste surgant illa quidem atque perficiantur, commo-
dissimam praeparaveris, iterque ad bene beateque vivendum quam apertissi-
mum facillimumque substraveris. Sed de his alias. Sunt enim plura multo
iuvenum nostrorum errata quam quae breviter in praesentia corrigi aut
comprehendi oratione¹³ possint. Alias fortasse dabitur de his accommoda· '
tior dicendi locus. Nunc redeo ad14 horum dierum intemperantiam, quos
quidem arbitror ad Saturnaliorum similitudinem, ut multa praeterea accepi-
mus de antiquis, esse a nostris institutos. Licentia certe eadem, et si nos
forte quarn antiqui maiores afferimus ad Venerem et ad Bacchum atque ad
omnia genera incontinentiarum spiritus, illi (quod et nomen indicat) eius
quae erat regnante Saturno libertas (de qua tam multa poetae) quasi quan-
dam imaginem referebant et servi cum dominis liberius versabantur3 nos
vino et carnibus (si diis placet) non ingurgitari, non prolabi in omnem
luxuriem, non obmergi¹⁵ immundis quibusque libidinibus rusticum inde-
corumque censemus. Et ut illi recte quidem a Saturni expetibili simplici
libertate, ita nos multo ut pleraque deterius, quod esu privemur carnium,
Christianis constitutis, hos carnisprivia dies appellamus, quasi de summis
aliquod malis sit non edisse carnes. Quod tantum apud Pictagoreos non
inhumanum modo, sed ferum etiam atque immane est, ut probe nosti.’s

Tum Machiavellus, ‘Novi,'¹⁶ inquit, ‘et tangunt mirifice animum quae
edisseris. Sed perge, quaeso,17 siquid praeterea habes quod ad disputatio-
nem istam qua de agis pertinere quicquam putes.'

‘Habeo equidem,’ inquam, ‘ac vehementer miror hanc hominum con-
suetudinem ita omnia detorquendi in vitium resque fere cunctas a bonis
initiis ad exitus depravatissimos transferendi, ut etiam ausi sint scribere
nonnulli doctissimi homines omnia ferme mala orta fuisse ex principiis
bonis. Thelesforus,18 homo Graecus, anachorita, natus a Simone Petro
pontificatu nonus (quantum comprehendi litteris sacris potest) vir bonus
fuit, et augendae ornandaeque religionis huius admodum studiosus. Is ergo
inter alia quae statuit pontificali auctoritate decreta, ieiunium quoque
dierum quadraginta ad ieiunii Christi imitationem atque ad lunae normam
primus instituit anno salutis nostrae trigesimo fere nono et centesimo. Qui
enim ante hunc rei Christianae praefuerunt, Petrus, Linus, Cletus, Clem-
ens, Anacletus, Evaristus, Alexander, Sixtus, aliis intenti rebus ieiunii nus-
quam habuerant¹⁹ mentionem.²⁰ Nam illud quoque quod a quattuor
anni temporibus nomen habet ieiunium Calistus,21 Demetrii filius, Roma-
nus pontifex, novem et septuaginta ferme annos postea induxit.²² Et quod
ante ad Hebraeorum modum ter quotannis frugum vini et olei gratia facie-
bant, quarto scilicet et septimo mense et decimo, ad altera aequinoctia

f Cf. Diog.Laer. Vitae, vn1,13.

