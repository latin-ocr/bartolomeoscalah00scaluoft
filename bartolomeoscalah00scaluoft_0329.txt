ESSAYS 289

magnopere admirari, nunc demum, postea quam audivi te, falsa etiam appa·
rere acceperunt. Ea enim concludunt semper quae etsi sunt³¹ auditu gratis·
sima, quod liberant ab omni morbo, ut pollicentur, et sapientem nulla re
unquam indigere aut perturbari posse asseverant, tamen, quoniam de his
quae fieri nequeunt natura, ut est a te clarissime disputatum, omnis est
eorum oratio, merito, videntur, nunc tandem, non dolore urgente, ut de
Dionysio supra dictum est, sed natura ipsa et ratione tua demonstrante,
deserenda.

Quid enirn agunt, cum ita dicunt? Iuvat enim referre. Quemadmodum
membra non probe affecta non possunt implere suum munus, ut lippitu-
dine impediti oculi aut surditate aures, ita et animus aliquo modo p-erturba
tus suum exequi officinm non potest. Est autem proprium animi munus a
vero nihil aberrare, et sapiens quidem numquam aberrabit. Igitur nec
unquam erit perturbatus. Qui enim perturbatur, etiam ducatur errore
necesse est. At aegritudo sive dolor—es enim in hac disputatione indifferen-
ter his usus—vel maxima est omnium perturbationum. Non cadet igitur in
sapientem dolor. Item si aegritudo est opinio praesentis mali, ut eam diffi-
niunt, necesse est ut qui praesentibus commovetur incommodis, timeat
etiarn futura3 ita in quern cadet dolor, cadet et timor. Est autem fortitudini
timorcontrarius. Ita dolore affectus non erit fortis. At omnis sapiens est
fortis. Nullus igitur sapiens afficitur dolore. Afferunt huiusmodi compluria,
quae, quoniam prae se speciem ferunt quamdam potius quam dilucidi ali-
quid veri in se contineant, praetermissa sunt a te et disputationis tuae lumi-
ne confutata‚ ut nunc tandem aliquid de philosophia cognovisse existimem,
nihilque vero simile iam nunc putem, nisi quod sit naturae consentaneum.
Quid enim ad communem affert vivendi utilitatem pompa illa verborum
atque ostentatio, quibus tam multa de sapientia, tam multa de honestate,
quasi ambitione quadam turgidi, in multitudinem rerum imperitam credu-
lamque effundunt‚ quando quidem, ut de reliquis fere virtutibus et de forti—
tudine in primis, ea dicunt quae praeter naturam sint mortalium? Sapienti—
am vero earn complectuntur verbis quam si quis sit nactus, in numerum
erit divorum et non amplius hominum referendus. Verum sunt haec abs te
omnia perhumaniter quidem et graviter et dilucide disputata. Illud vero
quod de hominis miseria dixisti, quem paulo ante tantopere laudaras, nisi
aperias, male me habet. Quanquam non mediocris me formido tenet, ne
quem etiam felicem a Deo factum hominem putaram, tu nunc miserum
ostendas, quod sentire paulo ante mihi visus es, vel fallor?'

‹COSMUS.› ‘Non falleris,' inquit, ‘sed re vera miseri omnes sumus.
Quamvis non facile persuadebuntur hi qui florente aetate, affluentibus et
honoribus et divitiis, valitudine etiam nihil impediente, adeo sibi ipsis pla-
cent ut etiam felices se existimare audeant. Tamen non erit absurdum,
quoniam ita vis, neque alienum ab hoc sermone nostro, aliquid de nostra
natura diligentius dispicere. Nihil enim reperio quod tantam vim habeat ad

