ESSAYS 367

5. Innocentia
Bi, 44r

Calumniae plures ministri ministraeque adstabant nutum herae exspectan-
tes. Imprimis insidiae erant et malus dolus, quibus illa maxime uteretur.
Cum vero quid id esset spectaculi mirarer, ecce circumventa Innocentia‚
manibus post tergum⁶ vinctis, adducitur et iam damnata ad supplicium
trahebatur, nisi veritas invocata salutem attulisset.

6. Simplicitas
Bi, 44r—45r

Hominem, cum primum apparuit, Aplotis amavit, delectata humana figura
et liniamentorum elegantia. Ea insigni forma puella fuit atque ex semine ut
perhibent Deorum orta. Amavit autem eodem tempore et Dolophrosyne‚
ex Gaea nata nympha et Cupidine. Nam et ipse olim fugientem Dianam
spiculis cum infeliciter insectaretur tractaretque pharetram et sagittas incau-
tius, manum vulneravit et suo ictus telo amavit amorum auctor. Ambae
coniugium petebant et Aplotis quidem interna ambiebat dignitate freta
atque sua, Dolophrosyne industria potius causam defendebat et muliebri7
modo⁸ divitiis quoque clara peregrinis et muneribus. Procus⁹ tandem in
Dolophrosynes concessit amorem atque inivit cum ea nuptias, simplicitate
morum naturaeque posthabita, ¹⁰ quod externi magis mendicatique ornatus
delectavissent. Ita spreta, Aplotis unde orta fuit caelestes repetit. Quae
deinde per rarissima intervalla nec nisi multum rogata visit terras.

7. Paupertas
Bi, 45r-v

Nupsit tandem Philosopho Paupertas posteaquam nulli praeterea morta-
lium locari potuit. Sordido enim ornatu atque indecoro vultu, etsi reliquo
corpore elegans, facile despiciebatur. Ergo ex viro Tranquillitatem genuit,
tanta specie atque dignitate ut etiam referrent in deorum eam homines ob
formam numerum sacrisque venerarentur. Verum est illa quidem et adhuc
nostro generi infestior, spretae olim matris ob iniuriam. Vix nisi qui cum
illa prius redierit in gratiam (itall in parentem pia nata est) audit.

8. Aegrotus
Bi, 45v—46r

Medicus idem et philosophiae studiosus, curn delatum ad se aegrotum con-
templaretur et lateret morbi causa, aperiendum sibi hominem et rimanda
viscera putavit. Aurea ergo apparuit species quae superiores partes caputque
occupaverat—arbitror ut quam longe ab hostibus stativa haberet atque ex
alto loco vim repelleret facilius. Sed a corde ac iecore fibellae tanquam liga·

