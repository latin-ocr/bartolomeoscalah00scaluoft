ESSAYS 361

gloriatur? Et Iovem, quod astrologi illius sidus salutare terris putant et
iuvare eum res humanas, ita appellaverunt. Qui si iuris auctor est, atque ab
eo nomen accepit, nihil est omnino Iovis numine in terris, aut esse potest,
salutarius, et astrologis, a quorum ego opinionibus saepe soleo discrepare,
praesertim cum rerum futurarum tenere se scientiam profitentur, hac in re
fides haud abnuenda est.

Iustitia certe, sive dederit ipsa, sive acceperit ab eo nomen, iuris in sese
habet significationem. Quae sola potest in societate continere homines et
diuturniores reddere civitates et regna (quae quid tandem¹¹⁵ sunt sine
iustitia, nisi latrocinia?).vv Quod et crediturum te sine iuramento mihi
arbitror (quae tua prudentia est). Quod et ipsum tamen a iure appellatio-
nem sumpsit, ut non sit iurare aliud (ut opinor) quam iura testari atque
eorum auctores, deos. Quae tandem si obscuriora nonnumquam redduntur,
vel multitudine et¹¹⁶ diversitate earum rerum quae veniunt in usus nos-
tros, vel eorum qui ea enucleandi partes sibi arrogaverunt vitio, indigne
proculdubio nos fecerimus si eam in iura et leges culpam, non in conditio-
nem rerum perversitatemque eorum qui perperam interpretantur, rettuleri-
mus. Est enim admodum absurdum si quae sunt artificis errata, arti vortas
vitio, ut in medicina. Si ab sanitate medicus aberraverit quam aut reddere
aut conservare propositum est, utrum medicinae scientia, an minister est
potius medicus vituperandus? Idem nonne recte dicimus si in philosophia
quid tale aut in oratoria ceterisque liberalibus disciplinis acciderit? Servant
enim perpetuo omnia haec quae laudem sua natura in sese habent propriam
dignitatem, nec possunt cuiusquam¹¹⁷ fieri fraudibus aut adventiciis qui·
busquam confictis mendaciis ignobiliora. Multis ego quoque modis hos
fori¹¹⁸ rabulas minutioresque, causidicos quos vocant,WW soleo insectari
qui non leges iam ad defendendam causam, sed legum quoddam versutum
callidumque artificium efferunt ad tribunalia. Neque hanc scriptorum tam
amplam tamque argutam et confidentem multitudinem non improbandam
duxi, ut puta quae dubitandi etiam in rebus apertissimis¹¹⁹ ingentem
materiam praebere videantur, et quasi praecidere ansas quibus multo fuit
facilius iudiciorum munus obeundum. Estque iam iam et nobis Iustinianus
aliquis ab inferis excitandus qui rursum inter tot librorum milia quam seve-
rissime diiudicet ponatque scriptoribus et ipsis iarn modum ne tanti tamque
necessarii labores emendati clarificatique Romani iuris iterum ac tertium
recidant in irritum procacitate ac petulantia eorum qui, cum tenere iuris se
prudentiam putent idque pro certo sibi persuaserint, vana turgidi ambi-
tione doctissimorum sibi hominum scribendi provincias desumunt. Qui, si
quod subeunt onus intelligerent, etsi audax est illud genus et confidens,

'⁸' St Angustiae, CD. IV,4, cf. IV, 1, note e) above.
”¹ Cf. Cicero, De orat. 1,202.

