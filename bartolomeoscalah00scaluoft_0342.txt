302> PART v

solertia ut nullus sit, aequus modo naturae velit esse, qui non debeat ex
aliis quae manifesto5 sapientissime facta cernuntur, huius quoque rei facere
iudicium, idque potius ignorantiae suae, qui quo pacto recte id quoque fac-
tum sit nequeat intelligere, quam naturae ipsius sive negligentiae sive invi-
diae, si fas est dicere, assignare.

Quanto vero humanius prudentiusque hi faciunt qui iam tum ab
ineunte aetate brevitatem humanae vitae mente ac cogitatione complexi,
non quemadmodum ignaviae socordiaeque suae causas excusantes, naturam,
quod aevi sit brevis, quod imbecilla aetas, ut ait Crispus,‘³ criminentur,
cogitant3 verum quo pacto magis brevitatis ipsius damna compensare pos-
sint, summo studio, cura et diligentia perscrutantur! Quales et prisca et
nostra aetas multos vidit,⁶ qui alius alia in laude claruere. Non enirn una
dumtaxat res est in qua possit animus aevi brevitatem superans sese immor-
talitati commendare. Laudantur enim philosophi, laudantur oratores, lau-
dantur imperatores. Rerum quoque publicarum administratores rectoresque
et temperatores populorum summa semper in gloria extiterunt; tantumque
abest ut singulis consequendis laudibus humana vita non sufficiat, ut vel in
plerisque vel in omnibus simul complures legerimus et audiverimus, [et] vi-
derimus ipsi nonnullos claruisse. C. quidem Caesar, is cuius arma gentes
omnes timuerunt, nonne summus orator fuit scriptorque elegantissimus?
M. vero Tullius, cuius de doctrina elegantiaque dici non potest satis, nonne
consul ea gessit quae nullus quantumvis egregius imperator vel consultasse
gravius vel gessisse gnavius potuisset, quibusque, ut solebat, possit neque
immerito gloriari, ‘O fortunatam natam me consule Romam'e—quanquam
exemplis nobis extraneis non est opus?

Unus enim Cosmus7 pro multis quae afferri possent exempla documen-
to certissimo esse debet, quem ego arbitror unum extitisse in quem et ipsa
munifica natura suaque ipsa studia et labores tot tantaque contulerint ut
maiora nulla aut admirabiliora esse possint. Nam quis unquam aut ingenio
acriore aut diviniore memoria fuit aut esse potuit? Quae quidem iam tum
ab infantia ipsa excolens, ad eam quam nunc tantopere admirantur omnes
fertilitatem bonitatemque perduxit. Quid enim non temptavit, modo ali—
quid in se haberet laudis; aut quid temptavit quod non sit felicissime conse-
cutus? Legit, audivit, vidit omnia. Nihil unquam excidit quod cognoverit.
Nemo disputavit acutius, nemo verum invenit facilius, nemo quod invenit
expressit commodius. Mirari licet confluentibus ad eum multis quocunque
in genere excellentibus viris (erat enim domus eius tanquam bonarum arti-
um quoddam gymnasium), mirari, inquam, licet neminem unquam ab eo
exivisse, quacunque tandem facultate excelluerit, quin fateatur doctiorem

<¹ Sallust, BellJug. 1,1.
⁶ Quintilian, Inst. Orat. 9,4,41; 11,1‚24; cf. Juvenal, Sat. X‚122.

