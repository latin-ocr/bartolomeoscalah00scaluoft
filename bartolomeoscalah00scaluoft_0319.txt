ESSAYs 279

um instituens sic inquit:m ‘Solus enim Deus et merito solus ipse est et ab
se est et circum se totus est plenus atque perfectus; eiusque ipsius firma sta-
bilitas est, nec alicuius impulsu¹⁴ loco moveri potest, nisi aliquis audeat
dicere ipsius commotionem aeternitatem esse. Sed magis et ipsa immobilis
aeternitas, in quam omnium temporum agitatio remeat, et ex qua omnium
temporum agitatio sumit exordium? Zoroaster¹⁵ quoque, antiquissimus
magus, eadem fere de Deo sentire videtur in libro sacro cum ita scripsitz¹¹
‘Deus incorruptibilium primus est, sempiternus, ingenitus, expers partium,
sibi ipsi simillimus, omnium bonorum auriga munera non expectans, opti-
mus prudentissimus pater iuris, sine doctrina iustissimus, natura perfectus,
sapiens sacrae naturae unicus inventor.’ Sibyllas quoque et philosophos
nonnullos, atque in primis Platonem, Deum ita prosecutos legimus ut nulli
dubium esse possit ab illo deorum vanissimo grege sententia sua longissime
abfuisse.

Quamquam de philosophis quoque pauci omnino sunt quos libenter
legam, nonnullos etiam audire nolim ac plurimum detestor.¹⁶ Quis enim
ferre possit Diagoram Milesium, Theodorum Cirenaicum, Euemerum¹⁷
Aegaeotam aut Callimachum Euripidemque‚ etiam poetas, quos adeo nihil
pudet ut omnino Deum esse nullum asseverent? Epicurei quidem et ipsi
sunt ridiculi: dum enim quietos deos omnique labore doloreque vacare
volunt, quod existimant illi summum bonum, dormientes atque negligentes
resrhumanas inducunt.¹⁸ Et, ut ad summa colligam, perpauci sunt ex omni
antiquitate quos non putem esse despiciendos, ut tria illa Scaevolae deorum
genera, qui iuris apud Romanos pontificii doctissimus vir est habitus: sive
a poetis, sive a philosophis, sive a principibus civitatum illi conficti sint3
nulla aut certe quam minima videantur auctoritate esse digna. Nam praeter
paucos illos, quos supra memoravi, ex tot et poetarum et philosophorum
et principum multitudine vix aliquos invenias qui non pueri aut insani
quidam potius videri iure possint.

Quapropter multo etiam plura debent nostri homines, qui unius filii
Dei salvatoris humani generis divino praecipuoque munere tot tantisque
erroribus liberati sunt ut inter ea quae fuerunt a te ln humanum genus enu-
merata beneficia, huic quoque non in postremis sit locus. Si enim, ut recte
quidem dicebas, tanto artificio hominem Deus—hoc est ad suam et imagi-
nem et similitudinem-creavit, quid fuit convenientius quam auctorem sui
et cuius similitudinem in se gereret mortalium natura cognovisse? Cernere
enim licet corpus ipsum nostrum tanta tamque incomparabili industria
compositum ut si a capite incipias, quod etiam Varro,⁰ quod inde cetera

¹¹¹ Asclepius, Corpus Hammeum, Paris, 1945, ii, 338-39.
¹² Eusebius, De evangprep. 1,7.
⁰ Lactantius, De opificio Dei, ch.8.

