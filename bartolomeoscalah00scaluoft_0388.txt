348 PART V

cuiusmodi sit paterfamilias deprehendi ex familia pulcherrime. Nec liberos
modo parentum, sed et servos dominorum mores solere referre, ut in re
quoque domestica idem accidere dicamus quod Plato aitx evenire in civi·
tatibus. Est enim innata in nobis imitandi quaedam non pusilla vis, quae si
ad vitia eorum qui praesint convertatur, incredibile dictu est quam facile
coalescat. Virtutis enirn, quod ea, ut Aristotili placuit,y circa difficiliora
versetur, ut est laboriosior imitatio, ita et rarior. Adde etiam quod innasci-
tur nescio quid augeturque consuetudine, quod monere continuo videtur ut
ad eorum maxime qui progenuerunt, quibusque convivimus, similitudi-
nern⁶5 mores et ipsi nostros effingamus. Quod et facit ut soleam stemmati·
bus istis, quae nonnulli iactant etiam supra modurn, et generis nobilitati
plus tribuere.⁶⁶ Magis certe multo est arduum suo, ut aiunt, Marte sine
maiorum adminiculis fieri nobilem. Quod tibi ingenti cum laude tua eve-
nisse pro nostra amicitia vehementer gratulor. Sed perge, quaeso. Etsi enim
non probo ex his aliqua quae a te de legibus deque forensi usu disertissime
dicuntur, nihilominus tamen nihil est quod aeque cupiam quam audire te
de rebus nostris argutissime disputantem.’

‘Ego vero‚' inquam, ‘pergam‚ et tibi geram morem. Tu modo quae ali-
ter sentias aperire deinde non graveris. Non iam usque a principio⁶⁷ illuc
tetendit oratio mea, ut magistrum me videlicet aut autorem quemdam non
ignarum rerum aliena praesertim in disciplina profiterer, verum ut ex te
tandem quae verior sententia esset intelligerem. Quod et tu fortasse facilius
cum me audiveris explicabis. Neque ab re, opinor, putabitur si haec ipse
haudquaquam doctus homo cum doctissimo, ut in ludis solent et cantibus
aliqua praemittere, fuerim prolocutus prius. Illum igitur nos quanto potera-
mus modestius reprehendebamus qui non veritati inveniendae studeret, sed
victoriae in causa comparandae operam omnem suam conatumque inten—
deret. Artem scilicet iam vincendi quandam, non dilucidandae atque ape·
riendae veritatis et iustitiae defendendae studium nonnulli existimant iuris
hanc et legum sacrosanctam disciplinam, qua modo fora omnia ita resonant
tam dissonis variisque clamoribus perstrepuntque. Opere pretium est
ingredi quorundam bibliothecas atque officinas potius causarum et coacer-
vatissimos inspicere librorum cumulos, quos in rota partim libraria, partim
ad parietes appensos tabulis tanquam scriniis distenduntur, habentque con-
tinuo reclusos praeparatosque legentibus. Ipsi in medio consistentes nunc
hos adeunt, nunc illos pro diversitate atque obscuritate⁶⁸ causarum. Ita
enim putant quod volunt confirmare posse habilius, et clientes multo magis

his tot librorum spectaculis eorum esse sapientiam miraturos.
Pandolphum Collenuccium, Pisaurensis principis et Florentinae

¹ Plato, Laws JV, 711C 3.
y Aristotle, Nich.Ethics. 11‚3,1105a9.

