326 PART v

quibusque hera, quae occlusa intus turbam, opinor, vitaret, stipendiaria
erat. Ad interiorem portam cum esset ventum (ea vero clausa¹⁵⁴ et custo-
dita erat), pulsare placuit. Ianitor cum intromisisset venissetque Valetudo
in penitiorem domus partem, quaenam domina esset, rogabat. Complures
enirn, quae videri possent, continuo offerebantur. Ea vero semotior cum
tandem aperuisset vultum, digna veneratione visa est. Continentia asside-
bant propius atque Exercitatio. Ea consulta, ita respondit: ‘Periculum tibi
a tuis instat manibus. Te observato.’

65. Veritas

Duae egregia admodum forma mulieres triumphantium paene more
eundem sed diversae latissimum per campum incedebant. Ei, quae erat ad
dexteram, vestitus fuit purpureus intertextus auro, qui ad terram usque
profusior etsi multum spatii occuparet, tamen nondum nymphae operi suo
extremam manum imposuerant. Ora omnis circum insuta atque imperfecta
apparebat.¹⁵⁵ Tabulae ingentes (ex cedro visae sunt) erant in manibus.
Qui esset capitis ornatus, non deprehendebatur satis. Reges earn inermes,
armati, purpurati, nudi atque imperatores sequebantur, principes quoque
ipsi et gubernatores populorum, ubi etiam imprimis Cosmus, Patriae nos-
trae¹⁵⁶ Pater, comparebat, pone gradiebantur. Operae pretium fuit¹⁵⁷
omnes illic nationes earumque instituta et mores ritusque sacrorum et
caerimonias percepisse. Universi tandem orbis neque terrarum modo, sed
maris quoque et aquarum omnium gloriam mulier sibi confidentissime
vindicarat.158 Praecepta159 ipsa vivendi atque expetendarum fugiendar-
umque rerum rationem a se esse capienda palam profitebatur.

Altera erat ad laevam, quae etsi minora paulo atque astrictiora deambu-
lando spatia conficeret, tamen et ipsa nihil sibi quicquam minus arrogabat
plectroque et cithara insignis et versicolore pallio et laurea. Haec Iovem
quoque ipsum atque omne deorum genus ac dearum ad se honestandam in
eam diem excitaverat, ut ne Panes quidem et Silvani Satirique, etsi illi qui-
dem procaciores esse consuerint,160 cum tota simul fecunda et clara
progenie ac comitatu Thetidis non affuerint. Omnia circum loca cantibus
multiplicibus et rhythmis resonabant et figmenta quasi picturae mirabili
artificio passim conspiciebantur.

Veritas autem media inter has stetit, nullo adventicio ornatu, ipsa suis
contenta divitiis et incompositis atque incomptis crinibus, qui dispersi per
universum corpus quasi solis radii decore admodum omnia circum loca il-
lustrabant. Ea vero etsi delectari cithara et cantu magis videbatur, tamen
modo hanc, modo illam in partem benignius convertebat oculos. Eadem
quoque saepius ad sese conversa utriusque studium pompamque et fastum
simplex ipsa castaque et gravis contemnebat.

Spectavere superi atque inferi, et omnium consensu Veritas primas tulit.

