420

Cur iam non properes, dum te tua poscit Anance?
Nanque diu expecto et suspensis auribus adsto.

Melibeus Heu, fuit illa mea et spes quam certissima nuper,

Heu quotiens, Melibee‚ “tibi coniungar oportet''
Illa ait et quae turn porrexit pignora amoris!

Non potui demens non credere. Nam quis Eritum
Tunc timeat? vel quem plus despiciebat Anance?
Sed stulti invitam stulto iunxere parentes.

Quid fieri non posse putem? iam currere montes
Inque caput fluere incipient modo flumina rursus,
Iam cantu argutos anser superabit olores,

Pierides picis cedent et Pallas Arachnae,

Tuque utrem facies victus de tergore, Phoebe.

Menetus Ah stulti nimium nimiumque fuere parentes,

Ast illa infelix nimium quae nupsit Erito.

Me miserum! potuere adeo stulti esse parentes?

Vel potuit quisquam scelus hoc committere? et illam
Invitam tali talem iunxisse marito?

Melibeus Nunc animi cecidere et nunc mihi fracta cicuta,

Nunc numeri primum, nunc displicuere choreae,
Vivere iamque piget. Quid enim mihi vita superstes,
Quid conferre potest moestissima longior aetas?

Menetus Imo age, vive, precor; cantu solare dolorem,

Orphea quod fecisse ferunt bis coniuge rapta,
Quando etiam rigidos animos minuisse ferarum
Dicitur et surdis motasse cacumina silvis.

Pan quoque harundineis elusus amore Syringae
Cantibus elusum longe solatus amorem est,

Pan, cui pastores curae atque armenta pecusque,
Cui primum calamis qua polles fistula tantum
Consita disparibus cecinit cui fistula primum.

Tu quoque carminibus raptum solabere amorem,
‹Nam› tibi Hamadryades aderunt Dryadesque puellae
Et tristes aderunt nymphae, tibi ferre salutem
Silvani venient maesti satyrique procaces.

His tua silvestris meditetur Musa canoros
Versiculos, his pecte comas, his fronde capillos
Orna, his vive, precor, quibus est tua vita decori,
Crede mihi, Melibee‚ tui miserebitur omnis,

PART VI

105

110

115

120

125

130

135

140

