PRlVATE LETTERS 33

prope muros posuisti castra. Die deinde vigesimo quinto urbem munitis-
simam animis ad repugnandum obstinatissimis cepisti vi, et quantum inter
prudentem fortemque ducem <et ducem> inaniter superbientem et vanum
interesset plane ostendisti. Quaeso, quid in his fortunae fuit? Quid non
virtutis⁸ ? Nisi forte obtemperantem habuisse praeceptis imperatoris sui
militem, muros disiecisse machinis, et patefecisse aditum intra moenia et
viis quibusdam tectis quasi cuniculis incredibili factis industria, quibus
tutus miles ad muros usque penetraret, ademisse penitus omnem obsessis
spem diutius repugnandi etiam ad fortunae referent. Quae quidem profecto
causas habet rerum obscurissimas, neque intelligi quicquam fortunae potest
praeter eventum. Sed rerum tuarum causae apertae sunt et in promptu,
adeo ut non praevidere modo soleas quid inde sit venturum, sed praedicare.

Quod fecisti saepe alias maxima cum admiratione virtutis et sapientiae
tuae, modo quoque nil est a te factum, aut ante ad castelli aut deinde ad
urbis expugnationem, quod non ante ex te multo sciremus quam factum
sit, et quidem saepe tanto maiore cum admiratione omnium, quanto erat
quod promittebatur incredibilius. Quis igitur neget vinci a prudentia atque
a virtute fortunam, vel solo rerum a te gestarum exemplo, ubi omnis ratio,
omnis philosophia cesset? Nullane igitur felicitas detracta fortuna? Audia-
mus Poetam: ‘Felix qui potuit rerum cognoscere causas?c Felicitatem po-
suit in cognitione rerum et causarum divinus Poeta, non in obscuritate ac
caecitate fortunae, quae profecto e regno virtutum exulat ubi prudentia, ubi
recta ratio imperat. Unde est etiam vera felicitas (si qua in rebus humanis
inveniri vera potest). Nam nihil omnino deesse videbitur ut felix sit cui
succedent omnia ex sententia; ut ei qui curn ratione vera, qui fortiter, qui
iuste, qui temperate operabitur, succedant omnia necesse est.

Quod si addideris externa bona, ut appellant, et corporis, cumulaveris
ita felicitatem ut nec desiderari amplius quicquam⁹ nec dici contra possit.
Quae si ita sunt, desinant quaerere iam et cur tantum fortunae derogaverim
et tamen te felicissimum appellaverim oratione mea, atque admirentur poti-
us tot tantaque unum semel consecutum, quot quantaque singuli desiderare
non ausint, populi et nationes per multa temporalo vix possint attingere.
Vale.

Scripseram de tua felicitate haec, et accepi nuntium de morte Baptis-
tae¹l uxoris tuae,d clarissimae feminae et plane dignae tuo coniugio. Venit
ergo in mentem illud quod de Philippo Macedone fertur, cum esset eodem
die et Alexander ei natus et duae clarae victoriae nuntiatae: qui erectis in al-

0 Ve . . .

ἀ ΤὴῗΗῗῑΞέιεῐίηἶέξῃοῐία wrote to the duke of Urbino on the death of his wife Battista
on 11 July 1472, Miss.46‚ fol. 85v. The Duke's reply is edited in Federico da Montefeltm,
Lenere di stato e d'arte‚ ed. PAlatri, Rome, 1949, 94-95.

