298 PART v

tem non alienam, ut illae solent, sed suam deflet? Ipsum audiamus. Cum
enirn amicos ob eum, qui parabatur ac propinquissimus erat ab eis disces-
sus, tristitia videret affectos, his verbis inter cetera consolatur:ggg

O quantum lucrum est mihi mori, quoniam meum vivere deinceps
Christus erit! Ecce terrestris domus huius habitationis dissolvitur, et
alia succedet habitatio non manu facta, sed aeterna in caelis. Ecce
quod mortale est vestimentum exuor, ut aeternum induar. Huc
usque peregrinatus sum, iam redeo ad patriam. Ecce bravium capio,
pro quo in agone contendi. Ecce portum attingo, quem tanto desi-
derio desideravi. Ecce de tenebris ad lucem, de periculis ad securita-
tem, de inopia ad divitias, de proelio ad victoriam, de tristitia ad
gaudium, de serviente ad dominum, de temporali ad perpetuum, de
foetore ad odorem suavissimum vehor. Hic caecus sum et illuminor
vere, hic vivens et mortuus sum et vere vivificor.

Age vero, quanta alloquitor mortem ipsam suavitate orationis. Quis
unquam vel sponsam vel amicam suavius?

O mors—inquit—dulcis55 et iucunda, non certe mors, quae vitam
veram largiris, quae fugas, febres et vulnera, famem extinguis et
sitim. O mors iustissima, pia bonis et malis aspera, veni, sponsa
mea, soror mea, dilecta mea, indica mihi quern diligit, anima mea.
Exurge, gloria mea, porrige mihi manum. Ecce tu pulchra es amica
mea3 noli amplius tardare.hhh

Tandemque se omnibus illam vitae suae diebus quaeritasse confirmat3
eamque [invenisse] mira quadarn laetitia gestire etiam videtur. Innumerae
martyrum legiones afferri in medium possunt, qui volentissimis animis ad
mortem concurrerunt, ut dubitari iam non possit quantum haec quae
appellatur vita non multum diligi, quantum etiarn expeti mors, quam vul-
gus ita horret, debeat. Quae quidem res id efficit in praesentia ut, etsi relic-
tum me esse in vita, minime ex commodo meo factum putem idque
doleam. Tamen id me multum consoletur,⁶ quod non diutius in vita sum
futurus. Id est enim proprium senectutis munus quod plerique contra inter-
pretantur obque id accusant et miseram putant senectutem. Mihi vero ea re
sola ceteris omnibus videtur aetatibus senectus ipsa anteferenda esse, quod
abitum praeparat nobis ab vivendi laboriosissima vanitate reducitque in
caelestem patriam, ubi sine algore, sudore, labore, dolore aevo perfruamur
sempiterno.'
Haec in me adspiciens cum dixisset, postea conticuit.

⁸³⁸ nummus, De morte Hier. PL 22, 263.
¹²¹¹¹¹ [bid. 263-64.

