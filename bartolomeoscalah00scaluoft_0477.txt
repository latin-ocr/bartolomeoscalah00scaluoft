POEMS 437

Frangitur in silicem veniens spicasque relaxat:

Quod vires nequiere, tamen versutia vicit.

Collectas legito manibus vitiataque saxo

Pinse cavo, fluet inde oleum, sed misce liquores 455
De fluvio tunsis nucibus pressatoque tunsas.

Dat dulces sed lecta dapes, pulmenta saporat.

Rancida fit: plures frustra servabis in annos.

‚Utilius clausa mandatur amigdala capsa,

Quam sere clivosis in collibus: officit humor 460
Radicesque petit, vivit sine fructibus arbos.

Ad medium conversa diem plantaria ventis

Opponas quantumque potes defende pruina:

Nam si Aquilo ingruerit, flores deturbat et aufert

Et ros egelidus pestem nascentibus infert. 465
Destituunt ramos, spargunt nova semina subter

Tellurem: primos manet ista iniuria flores.

Sed species gemina est epulasque dat altera dulces,

Altera amara feret3 liquidum tamen exprime pingue

Ad medieasque refer servatum sedulus artes. 470
Demophoonta ferunt stimulante cupidine sceptri

Ad sedes rediisse suas regnumque superbum,

Phyllidis oblitum meriti3 sed Phyllis amorum

Impatiens laqueo insanos finivit amores.

Iuppiter insontem miseratus amigdala ut esset 475
Iussit, at ob lachrimas fructus quae ferret amaros,

Quae sine fronde fuit3 sed inexpectatus ad illam

Ut rediit, tandem frondem, si vera loquuntur,

Misit et in dulcorem [. . .] conversus amaror.

Est et avellanis tantum sua cura legendis. 480
Stirpibus in matrum veniunt nulloque labore

Foetificant sapidasque ferunt poscentibus escas;

Quas fovet ipsa Venus; lignumque ad tela Cupido

Hinc petit atque leves addit de passere pennas.

Nec semper gravidam myrthis gerit ille pharetram 485
Improbus, aut tantum maternum hastile cruentat.

Hinc alacres faciunt pueri tibi sacra, Iuventas,

Inque diem ludunt belli simulacra ciendo:

Assimulant castra et tormentis diruta laeti

Diripiunt praedamque suam victo hoste reportant. 490

Nunc ego poma canam levi cum cortice pulchris

