426 PART vl

5
DE ARBORIBUS

M⁴‚ fols. 102r-114v (copied by Alessio Lapaccin1); N²; Mo, fol. 4r, a draft
version of ll.725-3o-730‚ with an extract probably also relating to this poem.²
Emended by P.O.Kristeller‚ Scaevola Mariotti, and Silvia Rizzo. Paper.
Written and dedicated to Lorenzo di Pierfrancesco de' Medici (Popolano)‚ after
1494, probably in 1496-97, the year of Scala's death3 an extract is enclosed in
Scala's poem to M.Giannarini, see V1‚29 below and 1,244 above. Scala, 121‚273

Arboreos cultus, Populane, et ditia dona

Naturae aggredior silvis operatus et arvis.

Porrige, Bacche, manum coeptis, rege fila, Thalia,

Et vos, o faciles, concedite carmina, Nymphae.

Vestra paro, vestris cupientem admittite sacris, 5
Ducite et insolitum per devia rura vagantem.

Tu quoque, Laurenti, potis es mea vela secundo

Et regere auspicio et portum indulgere carinae.

Te sine muta iacet mihi mens nec carmen in ore est.

A te principium studiorum et prima iuventa; 10
Haec quoque debentur tibi iam et postrema senectus. ·
Principio varia est rebus natura creatis:

Frigida nam certant calidis atque humida siccis

Commutantque vices contraria semina mundi

Bellanturque simul vincuntque et victa residunt. 15
Iuppiter has primum leges, cum condidit orbem,

Imposuit, veteris referens vestigia molis:

Sic alternatim didicere capessere iussa3

Nam rebus dedit ille ducem et parere necesse est,

Qui solem medio fulgentem currere caelo 20
Instituit, duodena poli lustrare pericla

Imperat, unde orbi et rerum pertractat habenas

Nunc alte insurgens caelo, nunc ima revisens,

Nunc media lucem exaequans regione tenebris,

Et variat menses cursu et discriminat annum. 25
Nonne vides, cancri sol cum conscenderit alta

Culmina, cum curtae veniunt de montibus umbrae,

Arescunt herbae passim atque exuritur arvum?

Defendunt umbrae fervorem et frigora captant

² ‘una alba et nigra ex eodem palmite manente utriusque natura inconfusa. Ut de
Cephiso et (Mela del.) Mela in Boetia qui commixti (ex commisti) tamen uterque suam servat
naturam,' Mo.

