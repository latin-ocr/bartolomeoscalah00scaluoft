POEMS

Necnon Memnonii gens nigra Dardani,
Quem Gangesque colit quemque † sacer laris
Nili multiplicis nomina fluminis
Implerunt Medicum †, iurat et ostiis

Se spectare nihil clarius omnibus;

Non est, non locus est ullus in extimis,
Quem tu non decores, Cosme, non intimis,
Qui te non recolat partibus omnibus,

† Vereturque † Atlas et tibi vertice
Demisso egregiis nutat honoribus3
Semoti penitus orbe Britannici

Mirantur populi, † et † ultima et insolens
Thule te titulis prosequitur novis.

Tu gratus superis, gratus et inferis.
Divum te pietas, larga benignitas

Talem te faciunt3 mille per aurea
Resplendes † delubra †: narn tibi candido
Mille arae recalent marmore nobiles;

Tu summis decus es et mediocribus

Spes certa et miseris perfugium bonis;

Te nil est melius, nil sapientius3
Expertem populum seditionibus

Tetris consilio qui facis et metu3

Quem propter populi iure superbiam
Ponunt finitimi, fluctibus impiger

Non Padi aut Thiberis inferioribus
Arnus pellabitur3 paceque Lidias

Exornat segetes, et parit otia

Tam grata agricolis grataque civibus.
Fingis‚ Cosme, homines moribus optimis
Civesque instituis iusticiam sequi,

Quae dat principibus regna potentibus,
Quae servat domina‹n›s res bene publicas.
Miranturque homines hanc sapientiam,
Qua nostri sapiunt nec sapiunt minus
Externi populi, militiae et domi.

Me certe ex humili materia et rudi
Informique luto alta arte Promethei

Sic finxit me hominem, sic dedit alitum,
Quo spiro et lyricis haec dedo versibus.
Tandem coccineis vestit honoribus.

Pro quo quid referes, o mea barbiton?
Nil est quod referas: desine, barbiton.

15

20

30

35

45

50

447

