EssAYs 281

inerat ut nesciam an miseria potius quam felicitas illa mea nuncupanda fue-
rit. En tandem vides quantum mihi vulneris fortuna inflixerit, eo amisso
filio qui et senectutis erat et totius familiae ac dignitatis meae magnum
columen ac paene necessarium. Quid enim ego hoc aetatis hocque valitudi-
nis? Quid alter filius ita debilis, itaque podagrae hereditario gentis nostrae
morbo confectus? Quid, inquam, in vita agemus, qui simus et nobis ipsis
et ceteris qui a nobis aliquam fortasse expectant opem penitus inutiles? Is
vero, qui et nobis et amicis magno et ornamento et adiumento erat, cur e
vita migravit? Profecto aut caeci omnino sumus nec quid bonum in vita sit
videmus, aut certe misera admodum hominum vita est, quae tot fluctibus
procellisque iactetur nec stationem unquam in qua vel paululum modo
conquiescat nanciscatur.’

Haec cum dixisset protulissetque ad posterum magno cum suspirio car-
mina illa ex Hecuba:t

Quicunque regno fidit et magna potens
Dominatur aula nec leves metuit deos
Animumque rebus credulum laetis dedit,
Me videat et te, Troia,

tandem postea, vultu in terram inclinato oculisque occlausis, conticuit.

‹SCALA.› At ego in meo instituto perseverans, ‘Etsi,’ inquam, ‘Cosme,
fas vix esse puto aliqua in re a tua opinione dissentire, tamen illud tibi
minime concesserim, non posse te, modo velis, vel senectute vel morbo
impeditum, utilitati eorum qui a te expectant opem non vel multo, etiam
melius quam iunore aetate ac robustiore pulcherrime consulere. Languent
membra vetustate, infirma sunt ob morbum. At mens Ipsa tua divinissima
ratioque quae tot tantaque domique et foris et tanta cum gloria ac felicitate
gessit, nonne viget? Nonne in dies maior etiam admirabiliorque existit?
Illud profecto verum est, quod non velocitate aut viribus corporis res
magnae geruntur, sed consilio atque auctoritate. An quem pontifices, quem
imperatores, quem reges, quem duces, quem populi etiam barbari rebus
suis dubiis consultum adhibent, non poterit suis opem expectantibus suc-
currere et dare consilium? Petrum vero, alterum filium, gentili podagrae
morbo et, ut tu dixisti, hereditario ita confectum, cui vel ex nostris vel ex
antiquis magis praeclaris viris non merito comparabimus3 quem ita iam et
omnis nostra civitas et tota Italia admiratur, ut vere Cosmi filium omnes
existiment ac praedicent neque morbi tantum, sed et sapientiae et dignitatis
tuae certissimum successorem meritissimumque heredem autument?

Sed haec arbitror te pro perpetua tua et constantissima humanitate
fuisse locutum. Illud autem ex te sine admiratione quadam audire non

¹ Seneca, Troiad& 1-4.

