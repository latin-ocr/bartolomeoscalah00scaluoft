176 PART 1

bent concitationis atque animorum graviora sunt, quod tamen forsitan poe-
tae negaverint, quorum buccina saepe inflatior melius complet aures.

Dedisti iam errori veniam, quod te dignum fuit3 sic Heroes quondam
magnanimos factitasse accepimus. Ac tibi quoque illud apud Maronem dici-
tur: ‘At tu Romane memento,' etc.b Nosti carmen. Generosa profecto
mens quae autl non commovetur iniuriis aut acceptarum vel inulta oblivi-
scitur. Quod dixi te de litteris triumphaturum, non eum sensum habet ut
ego te litterarum dicere hostem voluerim,c quarum professoribus nihil est
aut tua domo aut te ipso hospitalius3 sed sunt illae loco positae excelso
atque aspero; et qui cupit optatam cursu contingere metam, multa tulit,
fecitque puer, sudavit, et alsit.‘²¹ Te nihil deterruit, nihil revocavit, ‘non
anni domuere decem, non mille carinae.’e Tulisti de litteris triumphum, id
est, eas habuisti in potestate, quae immortali te admodum gloria decora-
rent. Neque Gothi mihi triumphasse de litteris aut omnes illae barbarae
gentes videri solent, quippe quae eas ne norint quidem neque nomen audie-
rint, nedum adierint armis atque expugnaverint. Nec solent illae quidem
machinas vereri praeliares et tormenta3 studio atque officio leniuntur, ut
noster de Litteris apologusf fortasse non usquequaque insulsus nititur os·
tendere. Nec quod de occupatis a vobis locis scripsi penitus absurdum est.
Nam et posteriores in evangelio operarii non minus mercedis retulerunt.g
Fortunatiora certe sunt ista tempora quis negaverit nostris temporibus,
quantum ad litteras saltem pertinet? Voco autem nostra vagitus illius tui
tempora, in quibus et librorum et praeceptorum, ex quibus quasi fonte
quodam certo litterae hauriuntur, penuria permagna fuit. Suo quisque
Marte quid possent vires experiebatur, unde multa vitia inhaeserunt menti-
bus. Ego certe qui illius aetatis imbibi aquulam, vix ad vestrum hunc mo-
dum depurare turbidam possum et ad liquidum istud tempestatis huius re-
vocare. Hos ego vocavi annos meliores, nisi tu aliter sentias. Vale.
Mccccxciii. Florentiae.

'² Verg. Aen. VI‚851.

⁶ See Poliziano to Scala, V,5, 145: ‘Caeterum triumphare de litteris, non est meum.
Quando enim mihi illae hostes ?’

‘¹ Horace, Ars, 412—13.

⁶ Vergil, Aen. 2198.

f The apologue ‘Litterae,' in the Apologorum Liber Secundus, V,7, below, no.70.
Β Matth. 20:10—14.

