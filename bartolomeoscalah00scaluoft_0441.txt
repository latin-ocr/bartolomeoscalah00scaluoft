ESSAYS 401

Est autem respublica, ut in mentem modo venit, in unum aggregata
multitudo commodorum gratia propriorum, ex pluribus melius quasi
adiutoribus quam ex solitudine provenientium. Arbitror enim non aliena
causa sed sua in coetum convenisse quandoque homines et communi uti-
litati inservisse ut ex publica tandem facilius consequerentur suam. Fallun-
tur vero quidam, qui ex hoc principio privata putant anteferenda publicis.
Verum si in publico bono melius fit privatum atque facilius, quis dubita-
verit illud anteponere propter quod alterum sit melius ? Neque nunc est
mihi de finium nobilitate disserendum. In quibus quidem si quod animus
mihi ratioque suadet explicaverim, invidiosum erit propter eos qui de his
scripserunt, a quorum forte necesse foret opinione aliquando dissentire.

Sed ista omittantur. Redeamus ad rempublicam. Ea vero primum dup—
lex est, humana et civilis. Et humanam quidem eam appello quae natura
solum, non etiam hominurn opinionibus continetur. Quam si sequeremur
ducem, omnes eisdem uteremur institutis et legibus, nec essent cur aut hi
imperare aut illi liberi esse contenderent. Et beati viveremus, nudi et sine
rubore tuentes singuli eum locum, in quo creavit nos Deus ac de ligno
boni et mali ne comederemus praecepit. Sed nos transgressi divinum man-
datum, idest, naturae limites desciscentes, a patria exulamus ac tot tantisque
implicati malis, incommodorum sectantes diffugia commutandis locis mori·
busque veterno¹¹ huic vitae adeo immedicabili remedia inde petimus,
unde incrementa saepe malorum superveniunt. Atque hinc quidem, ut vi-
deri mihi solet, orsum habet illa respublica quam civilem appellavimus
quamque supra diffinivimus, et de qua nobis nunc habenda oratio est. Nam
illam alteram iustiorem multo sanctioremque rempublicam in praesentia
describere alienum est. Civilis autem tot prope sunt species quot gentes. Ex
diversitate namque regionum diversitas fit vivendi. Unde fiunt leges con-
suetudinesque non diversae modo, sed plerunque contrariae inter se. Ex
quibus diversitates quoque et contrariae positiones oriuntur rerum publica-
rum. Inter quas difficilius forsitan fuerit quaenam eligenda sit potius dig·
noscere quibusque sua et quos imbiberint a primis annis mores praeponen-
tibus. Nos autem non quae ad mediocritatem respiciat magis, ut quidam
putaverunt‚¹¹ sed quae accesserit ad naturae rationem propinquius reliquis
praestare dicimus, quae, illo quasi relicto vertice, immo vero sole nostrae
peregrinationis, multis saepe agitur erroribus ad interitumque maturat
gressum.

Tamen quae minus improbantur tres sunt regendarum formae civitatum.
Aut enim unus recte gubernat, et dicitur regnum. Aut omnes qui civitatis
ius habent, et nominatur respublica. Aut delecti quidam moribus prae-

¹² Cf. Aristotle, Politics IV,1295 a—b.

