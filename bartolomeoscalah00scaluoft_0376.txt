336 PART V

quam consecuti viderentur. Dea ab se arcebat turbam, cum ne unum qui-
dem invenisset mortalem, quem suis donis suaque familiaritate dignum
duceret, etsi accessisse quosdam fuerit passa propius. His rerum condicioni-
bus Humanitas, quae praeter ceteros, ut in illius se insinuaret amicitiam,
misere contendebat, per nuntios numen rogabat ut se aspiceret propi·
tium.²¹⁷ At dea: ‘Quaenam,' inquit, ‘stultitia haec est? Foris anxie quaeri-
tant quod est in promptu domi.'

95. Avaritia

Post Antiquitatis repulsam, cum Apologi neque foris tuti satis essent, sed
Vestam timerent aut Vulcanum neque ad me redire ob spretum imperium
sine rubore possent, consilio inter se inito tentandi inferos, quando iam
neque hic usquam neque apud superos esset locus, animos ad Plutonem
adiecerunt. Ita prius mactata nigra ove eius imploraverunt numen. Quod
autem erat Proserpinae festus dies, non ingrati advenerunt. A quo etiam
mox egregie laudati et donati cum abissent redissentque confidentiores ob
partas divitias: ‘Itane vos,' inquam, ‘pecuniis gloriam commutavistis?
Manete domi.'

96. Vanitas

Umbra, cum ad postremum diei in egregiam magnitudinem excrevisset, fac—
ta ob id superbior, parenti quoque iam corpori conviciari coeperat. Irarum
causae erant imprimis quod ne aspicere quidem solem umbrae ad eam diem
per parentem licuisset. Cum vero indulgendi natae cupidus, pater se amo-
visset et umbra emoreretur: ‘Heu,' inquit, ‘quam fuerat durare et perpeti
quam ita deperire satius.'

97. Parcitas

Ignis materiae multum nactus, cum crevisset in ingentem flammam crepiti-
busque et fulgore omnia circum spatia late complevisset, quicquid ob-
viam²¹8 foret, quicquid attingeret, repente depascebatur. Mox vero, cum
omni iam absumpto²¹⁹ alimento inedia ²²⁰ et fame²²¹ deperiret ac non-
numquam cineri quoque, quem sine omni penitus humore reliquisset, salu-
tem frustra commendavisset, vix tandem impetravit ut insepultum saltem
non relinqueret. Parcitas hoc exemplo admonebat mortales, quo res plus
affluant, plus sui ut meminerint.

98. Doctrinae

Mulier, eam arbitror, quam Philosophiam Pythagoras olim appellavit,

consederat medio222 in herbido florentique et latissimo prato altior super

vivum caespitem. Erat223 autem candidissimo induta pallio usque ad crus

