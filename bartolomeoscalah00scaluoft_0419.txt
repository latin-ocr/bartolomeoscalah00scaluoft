ESSAYS 379

tabantur suam, mutarique eam quocunque modo cupiebant. Itaque flumen
cum forte mutato alveo in sicco destituisset atque illae nitorem quem ex
aquae fluxu rotationeque continua duxerant, amisissent ararique iam et
foedi stercorarique cepissent, voti eas sui paenitebat et pristinam conditio-
nem repetentes Iunoni sacrificabant. Quae quidem pluvia demissa, flumen
cum revertisset ad consuetum iter, harenae quoque amissum decorem brevi
receperunt. Sic et vita est, ni fallor. Melius nitebit si fortuna versaverit,
quae omni est flumine inconstantior.

46. Dignitas [Π]
Bi, 26v-27r

Novum lautumque et miris exornatum modis cum nacta esset Praecellentia
habitaculum, prae gaudio exultabat. Cui cum forte Nous frater germanaque
Sophrosyne occurrissent, causam tam insolitae laetitiae rogabant. Quae re-
spondit, ‘Tandem, mi frater meaque germana, in quo volens lubensque
conquiescam inveni domicilium, ubi et vos mecum poteritis, ut quondam
consuevistis, contubernari.' ‘Nos vero,' responderunt⁵¹ Nous Sophro-
syneque, ‘cursitando huc illucque et quaeritando aetatem paene consumpsi-
mus, nec alio magis divertere ex animo quam ad te possumus aut elegan-
tius. Ex labore vero gratior erit quies; tecum erimus.’

47. Mortui
Bi, 27r—v

Petebam caelum cupidus illos ignes aeternos atque illum naturae mirabilem
ornatum adspiciendi propius Musae impellebant suasu melliflu03 Nous
mihi subministrabat alas—Nous, inquam, illud Deorum omnium horum
qui terras mariaque incolunt, praesentissimum-‘³² numen. Ita volantem
medio fere itinere intercepit aether exussitque alas, reor tantum audere
hominem indignatus terra genitum atque mortalem. Verum⁵³ ego, destitu-
tus alis decidi in terram. Asperae me maceriae⁵⁴ exceperunt. Cadenti
Pierides supposuerunt pias manus ut vivamne an perierim incertum sit.
Vespillo tamen, ne quid in me mortuum esset vagaretur et Stygius portitor
reiiceret, in maceria⁵5 sepellivit cum hoc epigrammate:

Cum caelum peteret, praeclaris concidit ausis.
Vivit at in tumulo. Noster alumnus erat.

Uraniae carmen fuit, sed tu somnium putas. Quod tamen cornea effluxit
porta. Nam non mortui modo mortui, sed vivi mortui.c

⁶ Cf. Apologue ‹102›, ‘Vivi mortui’, below

