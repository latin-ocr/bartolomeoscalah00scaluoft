ESSAYS 403

imperio, hic legibus, illic edicto, hic suffragiis geritur res atque obtempera·
tur. Dictum est autem cur unius nobis nomen odiosum sit. Nunc vero rei-
publicae partes, quam complexi sumus, defendendae sunt. Quae, quanvis et
ipsa perpetuum servare tenorem non potest semperque esse eadem, tamen
corrumpitur tardius; et minus affectum sapiunt, qui in deliberando agere
saepenumero animum in transversum solent,¹³ rerum publicarum decreta,
quam principum, aut ubi contingit civitatem gubernari a paucioribus. Et
causa quidem in promptu est, ut mihi videtur. Minus enim mutationibus
dant operam ad quos minus ex rebus novis sit utilitatis commodique
perventurum. At qui sperant cupiditatibus sic consulere suis melius, saepe
his quae adsunt rebus contenti non sunt. Nam qui nihil inde plus habituri
videantur, cur mutari velint atque in periculum adduci suam libertatem ?

Nunc ex quibus constet respublica videamus, ut quid nostri vituperato-
res insectentur magis in apertum veniat. Praetermittentes autern modo quid
alii senserint, nobis ita occurrit ut sint in republica inprimis sacerdotes et
profani. Quanquam de sacerdotibus mox, cum de religione disputabimus,
suo magis loco dicendum erit, nunc profanos explicemus, quos percom-
mode quidem duo in membra dispertiemur. Aut enim senatus erit aut
populus. Nam magistratus in populo comprehendimus, ex quo et deligun-
tur aut sorte fiunt. Senatum segregamus et virtute constare magis atque
aetate, unde et nomen habet, existimamus. Neque rempublicam appellare
convenit, ubi senatus auctoritas non sit, idest, ubi publicum consilium desi-
deretur—id enim senatus est—aut desit populus, qui civilibus muneribus
possit sufficere. “

Et populi quidem plures sunt differentiae. Nam alii bellicis idonei nego·
tiis propulsant iniurias, et appellantur milites. Eorum vero conventus di-
cuntur exercitus. In quo etiam sui sunt magistratus: imperatores, praetores,
legati, quaestores, praefecti, centuriones, et minorum dignitatum nomina,
qui fiunt ex populo omnes, et dicuntur belli propulsatores a nonnullis, a
quibus quidem defenditur respublica pulcherrime. Nam si externo repug-
nandum bellatoreque et duce fuerit, ut nobis quoque aliquando ingruit ne-
cessitas, multo est fortunatius si res populo prospere ceciderint. Alterum
genus est eorum qui terrae exercendae ad victus abunde subministrandos
praesunt, quos vocant de re agricolas, optimum hominum genus, neque ulli
publico muneri inutile, nisi nos ambitiosiores simus. Sed optimae olim
respublicae huiusmodi homines non fastidierunt neque pastores qui sunt
reipublicae negotiis quibusdam pernecessarii. Unde enim coriaria erit, unde
armorum quadam genera equosque et iumenta comparabimus ? Quibus
certe respublica indigent, nisi pastores admiserimus. Nam adventitia ea esse
et peregrina non decet si sufficere sibi et perfectam esse volumus rempubli-
cam. Restant opifices inter magis necessaria membra civitatis non modo ad
arma ad defendendum fabricanda navesque et proeliares machinas, sed ad
populares quoque usus calceorum supellectilis vestimentorum. Nam de

