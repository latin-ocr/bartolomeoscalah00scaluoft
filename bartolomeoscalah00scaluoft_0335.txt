sssSAYs 295

tum, quid non ingenue iam fateamur⁴⁰ nos miseros blandirique admod-
um⁴¹ nobis ipsis amplius desinamus?

‹SCALA.› ‘Ita faciendum,’ inquam, ‘Cosme. Sed iarn id dudum me
Porticus edocuit, quae a te enumerata sunt corporea et externa non esse de
numero bonorum, quamvis te paulo ante disputantem contra meminerim.'

‹COSMUS.› ‘Meministi‚’ inquit, ‘et re vera sic est. Quae Deus fecit,
omnia bona sunt, etsi multo aliter nobis saepenumero videri possit. Ea
enim est natura bonorum ut videantur plerunque non bona his qui quod
sit vere bonum exactissime non comprehenderint.'

‹SCALA.› ‘Desidero‚' inquam, ‘a te aliquando quid de bono sentias cog·
noscere, ut et supra pollicitus, quamquam quae ad hunc pertinent locum
satis intelligo, et divine sane mihi dicere videris, ut cetera. Veruntamen
tertium quoddam bonorum genus, cui quidem Stoici omnia tribuenda cen-
sent, nunc restat quod ego te⁴² existimo propter excellentissimam mentem
tuam non esse non etiam elaturum laudibus. Animus enim, vera creatoris
sui imago, quem tu ita excoluisti ut ad imaginis ipsius veritatem propin-
quissime te accessisse cuncti fateantur, nonne res quaedam praeclarissima⁴³
est, nonne etiam maior quam dici verbis aut comprehendi cogitatione
possit? In eo igitur nonne potest etiam gloriosa putari humana natura et de
miseria multum auferre?

‹COSMUS.› ‘Multum‚' inquit, ‘neque aliquo pacto commodius quam
si vera esse quae supra diximus animus cognoverit, eaque se condicione
corpori coniunctum ut donec unde demissus a Deo est redierit, nihil orn-
nino sit inventurus quod nisi umbram quamdam veri solidique boni prae
se ferat. Quod etsi difficillimum sit propter innatam vivendi maximam
cupiditatem, quam sapientissimus Deus summa cum sapientia constituit,
tamen ea tandem vera philosophia est, ut Platoni quoque placet,WW quae
mortis habet commentationem. Solent enim et quidem non absurde, ut
mihi videtur, qui sapientiores sunt habiti, etsi vita excellentissimi loco mu-
neris a Deo nobis data est, vitae quoque ipsi mortem saepenumero antepo-
nere. Cum enim quae in vita sunt ante oculos, unusquisque sibi praeponet
recteque de illis volet iudicare, nihil, ut arbitror, inveniet propter quod dis-
cessus hic noster et e vita migratio multum lamentanda esse videatur. Inci—
pias licet ab nascente homine perque progressus omnes actionesque percur-
ras, plena omnia laborum dolorumque invenies. Est enim et vero quidem
scripturn in Sacris Litteris quod ‘Militia est hominis⁴⁴ vita super terram et
sicut mercennarii dies eius.’'⁰‘ Saepe ego, ut fere fit, mecum loquens de
natura nostra et ab incunabilis, cum in hanc lucem primum demittimur,

'⁸' Pssaedo, 67 D; cf. Cicero, TuscDisp. I,xxx,74.
ἀ Jo 721.

