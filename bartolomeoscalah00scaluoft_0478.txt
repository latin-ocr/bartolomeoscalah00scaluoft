438

Picta modis multis, divum redolentia dona.

Tam multae species, tam multa vocamina quae sint
Dicere difficile est variataque reddere versu.

Quis modo Crustumiasque piros grandesque volemos
Noverit, aut usa est olim quibus alma vetustas
Nomina? cum rebus periere vocabula rerum,

Aut sunt mutatis obscura negotia verbis. ’

Nunc igitur nostris intellectisque canemus
Nominibus. Tantum o ausis non desit Apollo:
Vocibus adde, pater, rudibusque novisque decorem.
Difficile est etenim et plenum nova cudere litis.

Ergo piros tam multiplices plantabis eadem

Terra, sed meliora feret maioraque pinguis.

Uno proveniunt agro feliciter omnes,

Sed ‘caruella' magis peregrino in stipite laeta est;
Insita nam dabit illa magis fragrantia poma

Et graviora tibi levique putamine tecta.

Iam neque ‘vulveolis' eadem natura pusillis,

Sed neque ‘glaciolis’ teneris serisque ‘ruginis‘,
Quae quamvis ipsaeque solent inolescere ramis
Externis‚ tamen et plantis robustius ibunt,

In truncos tarde defosso e semine surgent.

Iam matura potes prima decerpere messe

‘Iuniola' et gratum mensis inde addere honorem.
‘Sementina' etiam, quibus et nunc nomen et arbos,
Mitescunt quoniam primo curn semine dicta.

At ‘nicola' in brumam durant et ‘sorbula'‚ nomen
Sorba dedere quibus, sorborum imitata saporem;
Multaque praeterea, quorum modo nomina carthis
Non opus inseruisse meis; sed et altera saepe
Alterius paleis intecta invisere messis

Poma solent rigidosque hyemis contemnere mores.

Sed nec mala minus serum servantur in annum
Verque vident fugiens intecta atque altera mala,
‘Appiola' in primis et fusco tegmine ‘testa'

(Tu curam adde modo foetum expectare novellum)
Quaeque colore rosas referunt atque inde vocantur.
Lata quoque et variis malorum nomina terris:
Consentina solent biferis inolescere pomis.
Caetera, si tellus non officit humida, reddunt
Annua, quae siccant in sole et condita servant.

PART VI

495

500,

505

510

515

520

525

5³0

