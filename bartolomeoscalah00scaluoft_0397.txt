ESSAYS 357

putaverunt, unde et ab annorum saturitate Cicero dictum autumat,‘³‘³
quandoquidem divisae sunt rerum potestates et singulis iam suum est
numen ab antiquitate attributum? Haud docte nos fecerimus, ut mihi
quidem videtur, si quae illi sunt singulatim tanta prosecuti diligentia, ipsi
confuderimus, antiqua tractantes praesertim, dum rei qua de agimus omni

· modo inquirimus veritatem.'

‘Recte tu quidem,' inquit, ‘addubitasse mihi videris. Sed rem admodum
implicatam, multisque ambiguam involucris et quasi praestigiis quibusdam
inanibus atque inextricabilibus, ut soleo dicere, in disputationem adducis3
nec quae huic tempori, huic sermoni conveniat. Satis enim modo videtur,
sive id ab Iove, sive ab alio quovis deorum id sit, legum primordia a divini-
tate esse profecta ostendere. Quod et earum auctores vario modo apud
diversos comprobaverunt, nonmodo quia sic putaverunt posse populos red-
dere praeceptis suis obsequentiores auctoritate interposita deorum, verum
etiam ut id quod nos supra diximus de vera legum origine his accommoda-
tissime confictis fabulis significarent. Et Zoroastres quidem, qui Bactrianis
leges tradidit et Persis, Oromasium (id est enim apud illos grande numen)
eorum quae tradidisset commonstratorem affirmavit3 Charondas‚ qui Car-
thaginiensibus, Saturnum. Trismegisti quoque est apud Aegyptios in vene-
ratione ingenti alibi numen,⁹⁸ sive ipse Mercurius fuit, sive Mercurii
scriba, ut quidam memoriae prodidere. Eas certe, quas illis⁹⁹ dedit leges,
dictasse Mercurium populis persuasit3 quemadmodum Lycurgus Lacedae-
moniis Apollinem; Dracon et Solon Atheniensibus Minervam. Pompilius,
rex Romanus, cum Egeria Nympha secreta consilia inibat, Zalmoxis,¹⁰⁰
Scytharum¹⁰¹ legumlator, cum Vesta. Maumettus tandem sub imperio
Arabes Gabrielis contubernio, quod iactabat et cum quo esset ei frequens
consuetudo, continebat; et angeli, id est divinae nuntiationis, auctoritate
obnoxiam sibi et praeceptis obtemperantem suis barbaram multitudinem
effingebat, atque adeo quidem ut et ad nostram iam aetatem Maumetti
improba secta pervenerit audeatque etiam curn nostris multis variisque per
superiores annos elata¹02 victoriis de veritate religionis deque armorum
gloria contendere.

Quae quidem omnia illuc tendunt profecto, ut supra dixi, ut legum pri·
mordia in divinitatem referantur. Quod ego convenire cum tua illa senten·
tia opinor, qua in cognoscendis causis atque iudicandis naturam esse
audiendam proposueras. Nam ita versatos esse legumlatores omnium
prope¹⁰³ nationum cum diis familiarius quid aliud interpretemur quam
citasse eos naturam, quae pro diversitate religionum diversa nomina accip-
iat et quae ratio recta, quae simulacrum est divinitatis 1n nobis, dictaverit,
decrevisse, quod et tu paulo ante de Minoe in Iovis alloquiis sensisse visus

Ἦ Cicero, De natdeor. II, xxv, 64.

