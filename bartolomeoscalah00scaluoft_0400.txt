360 PART V

 

describerent aliarumque civitatum iura moresque cognoscerent, decern
tabulas primum Romanarum legum composuerunt, quibus deinde duas
cum adiecissent, omne ius Romanum, quod duodecim tabularum appellave-
runt, aeneis incisum tabulis absolutum est.

Nam quod multas existimas incultas et rudes nationes etiam litteris
carere, nedum legibus, quae scripto constant, primum vix ita rem habere
persuadeor. Videmus enim animantes quoque quae rationis atque orationis
usu carent, quasdam tamen sibi notas quasi litteras constituisse, ad quas
conveniant vel ad escam vel opem ferendam, vel ad cantus edendos et laeti-
tiam animorum exercendam. Operae est pretium ululatus nonnumquam lu-
porum attendere atque eorum varietatem, ut lingua quadam sua colloqui
eos inter se possis putare. Id certe accidit, ut tota silva, quantum exaudiri
ululatus potest, citissime quicquid est in ea luporum congregetur. Turdum
aucupes in cavea conclusum collocant inter fruteta, qui modulis suam gen-
tem variis ad praeparatum viscum pertrahit. Turtures quoque capiunt in·
dustria haud dissimili. Scipionem112 tres longum cubitos ubi devolare
consueverint altera parte affigunt humi, apte tamen ut moveri et levari al-
tera commode queat, in qua intexunt iunceam plagellam turturemque liga-
tum pedibus imponunt; deinde sustollunt cum plagella turturem funiculo,
quo mox laxato volatuque, dum ad terram plagella redit, excitato, convo-
lant turtures, ut vocatos fuisse alarum ligatae planctibus facile dixeris. Cico-
niae cum advolare aut revolare quoque volunt (nam quo de loco ad nos
veniant incompertum est), Asiae patentibus in campis congregatae inter se
commurmurant. Quae novissima advenit discerpunt, atque ita abeunt.¹¹3

Plura sunt praeterea quae afferri possunt de his animantium inter se sig-
nificationibus quam quae dicere in praesentia conveniat. Verum qui haec
animadverterit, et muta ac ratione carentia ea tamen notasse inter se quibus
sensa sua demonstrarent cogitaverit, non arbitror facile adducetur ut alicubi
terrarum inveniri gens possit tam rudi, tam hebeti, tam plumbeo ferreoque
ingenio quae suas et ipsae114 sibi notas, quibus valeat inter se animorum
exprimere affectus, quas litteras vocamus, non excogitaverit. Sed sint sane
illitterati atque exleges quidam. Numquid ab his propterea qui sine indu-
stria, sine litteris, et ad naturam vivunt, ut dicitur, sine laude, sine nomine,
an ab eis potius qui ceteris nationibus et belli et pacis gloria praestiterunt,
bene vivendi exempla sumenda sunt, iusque hoc, quo certe genus huma-
num protegitur, coalescit, alitur, ad barbarorum negligendum modum, non
ad eorum qui sapientiae laudibus excellunt, complectendum atque excolen-
dum est? Quo profecto ut re quoque nihil habent homines divinius, ita
etiam praeclarum nomen est sortitum ut id quoque admonere dignitatis
atque utilitatis facile possit. Sive enim a iuvando ius sit dictum, sive a Iove,
qui iuris, ut supra dixi, auctor putatur a quibusdam, afferet nominis eius
deductio auctoritatem. Quid enim est praeclarius quam iuvando bene
mereri de humano genere, ut de Hercule, de heroibus adhuc etiam Graecia

