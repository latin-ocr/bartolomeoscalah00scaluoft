432

PART vl

Nec Iosepho maiora famis discrimine debet
Aegyptus nec quondam incurvi doctor aratri
Triptolemus plus laudis habet: mutavit aristis
Castaneasque nucesque puer, tu funere tandem
Eripis et panis vivit per te indiga plebes.

Ergo sollicitus feraci deripe silva,

Redde domi quernam glandem nec neglige cerram.
Asperiora quidem gustatu decoque aeno,

Bis denis prius in gelida madefacta diebus

Vel mole detosta ad solem, dehinc confice quadras.
Inter glandiferas arbor dulcissima fructu est

Quae iuga celsa tegit sua phagiferi Apenini:
Talibus est primurn nova gens epulata popinis.

Sed iam palma vocat neque erit sine carmine palma,
Quae dudum advenit caelo peregrina Latino
Italiam atque inducta solo concrescere nostro
Incepit, calidis huc vecta a Seribus usque.

Tu quoque, si dulces cupias decerpere fructus,
Palmam merge solo in tepido tellure subacta

Aut etiam inriguis semen componito sulcis3

In gelido sterilis tibi et infecunda manebit.

Illud item nec praeterito, vult femina iungi

Cum mare, non aliter foetus dabit3 inspice sexum:
Nam minor est foliis mulier, maiore marito.

Ergo iuncta simul fossa plantabis in una,

Aut vicina seres sese ut plantaria tangant.

Nonne vides genus omne virum, genus omne volantum
Et pecudum gemino sexu constare nec usquam
Arboris aut herbae stirpem sine semine nasci
Ambiguo cunctisque in rebus femina masque est?
Sic rerum causas vix agnoscenda ministrat

Natura omnipotens venitque in semina Cypris.
Tardius assurgit serumque obdurat in aevum

Nec nisi post annos reddit sua munera centum.

Tu tamen inserito neque poma nepotibus ista
Invideas, carpe interea quae severit alter.

Suaves illa cibos praebent pressique liquores

Et bibiti multis perhibent succurrere morbis.

De foliis texunt funes humoribus aptos,

Quod durent magis atque undas et tempora vincantÍ¾
Hinc quoque fiscellam passo dabis hincque flabella
Conficies et iungendis hinc tenuia vincla

245

250

255

260

265

270

275

280

