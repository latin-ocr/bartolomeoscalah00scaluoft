440 PART vl

Fragrant nulla magis, fulvus color aureus illis

Et decor et pretium nullis virtute secunda. 575
Talia crediderim ignivomo vigilata draconi

Hesperidum saeptis quae dicunt mala fuisse

Aurea, sed forti victor Tirinthius arcu,

Alta Iovis proles, actus Iunonis iniquae

Iussibus ad durum portasse Euristea munus. 580
Nil melius sapiet musto si incoxeris, aut si

In clibano humoris fervere expertia cures.

Manditur et crudum struteis si inseveris apte.

Est etiam cerasis procero e stipite parvis

Gratia, delectantque oculos et rumina palpant. 585
Ac varios edunt diversa a stirpe sapores

(In primis comedunt mensis, minus apta secundis).
Exornantque dapes cerasis mantilia pictis.

Quae quondam aeriis laetata est vitis in ulmis,

Nunc ceraso iuncta est, veteri divertit ab ulmo. 590

Dicam nunc ficos, quorum sunt nomina mille

Milleque sunt species, vitai commoda mille.

Nec simplex satis est, fallit nullum illa laborem3

Seminio, talea, plantis impingito: laeta est.

Quin etiam dura de calce oritur caprificus, 595
Quae vincit muros, perrumpit marmora fibris,

Sponte sua veniens, tantum natura benigna

Indulget generiÍ¾ fructu est ignobile germen.

Infodiunt truncos, properant cum visere foetus3

Nec cupidis frustra stetit ista industria: namque 600
Sic rediviva dabit ficos quo severis anno

Atque expectantem non fallet avara colonum.

Est et qui angustis virgulta insertat in ollis,

Horti si desint aliter nec suppetit arvum.

Nam si animum stimulat ruris tam magna cupido, 605
Est aliquid de cenaclis decerpere paucas,

Si non maiora attulerint tibi munera campi.

Uberior nulla est nullaque feracior arbos3

Sunt biferae fici et triferae et, quod credere forsan

Indignum ducas, verum experiare colendo: 610
Nanque dabit vicibus fructus Aegyptia septem

Anno quoque tibi quam fecundissima planta.

Incipient prima maturos edere grossos

Aestate et gravidis veniet de rure canistris

