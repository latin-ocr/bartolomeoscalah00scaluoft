300 PART V

percontari ausus. Itaque me tunc quidem continui eo tamen consilio, ut
quandocunque occasio daretur aliqua interrogandi et curn eo colloquendi,
non eam praetermitterem. Nullum enim mihi videtur lucrum cum ea utili-
tate comparandum, nulla voluptas cum illa felicitate conferenda esse.

PRAEFATIO IN COLLE4CTIONES COSMIANAS
[after August 1464]

L¹, fols. 1r—5r‚ preceded by an autograph dedicatory letter to Lorenzo de’
Medici, fol. Iv. Tit.: ‘Bartholomaei Scalae praefatio in Collectiones Cosmianas.'
Scala, 40-41, 269-70 [25,185].

Bartholomeus Scala Laurentio Medici, urbis spei, salutem dicit.
Collegi, Laurenti carissime, scripta compluria et omnia fere in quae
manu inciderunt ubi nomen Cosmi avi tui, patris huius urbis, lege-
retur. Ea redegi in volumen quod mitto nunc ad te. Velim ut tan-
tum otii subtrahas maximis tuis occupationibus, ut mira et legendi
et intelligendi divini ingenii tui1 sollertia omnia percurras3 et si tibi
videbuntur digna qua legantur ab hominibus, alicui ex bibliotechis
Cosmi ut inserantur curabis. Vale.

Dubitare soleo saepenumero iniuriane an iure magis queramur homines de
natura nostra, quod qui maxime digni vita sunt, privari vita videamus,
tuncque decedere cogantur humanaque relinquere, cum et aetate iam et
rerum usu aucta est ad summumque fere perducta sapientia hominibusque
ipsis adeo necessaria ut conspici liceat et civitates et regna saepe cum unius
morte hominis vel interiisse funditus vel in damna inextricabilia incidisse.
Etsi enim cunctis est mortalibus divinus animus mensque et rerum et cau-
sarum omnium acerrima indagatrix, quibus et consultare in rebus dubiis et
deligere optima facile possimus, fit tamen curn naturae impedimentis, tum
vel multo saepius inertia nostra ut ex infinitis hominum milibus singuli vix
reperiantur qui non, ignaviae potius ac turpi otio dediti, ingenii in se lu-
men penitus extinxerint. Quosdam enim avaritia, multos ambitio, corn-
plures voluptas pervertit, adeo ut praeter studia rerum turpissimarum, qui-
bus dies noctesque intentissime invigilant, omnia parvipendentes, quid sit
in vita utile, quid honestum, quid ad bene beateque vivendum maxime con-
ferat, necquicquam norint, nec 'sit cura aliqua cognoscendi, tantumque
abest ut aliis consulere ac prodesse possint ut nunquam quid sibi conducat
ipsis, obscuratione rerum obruti, queant dignoscere.

Nam quemadmodum in agris fieri videmus, ut feraces etiam natura, nisi
agricolarum labor diligentiaque accesserit, inertes primum infecundique
iaceant, deinde etiam squalentes atque horridi reddantur, ita ingenia nostra,
natura quidem divina, nisi bonarum artium studiis excolantur, non solum
nullos ferunt fructus sapientiae, verum etiam ingenita in nobis virtutum se-

