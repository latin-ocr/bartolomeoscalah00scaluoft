ESSAYS 303

se a Cosmo recessisse quam accesserit. Sive enim de naturae obscuritate
tractaretur, ita omnes summo⁸ ingenio suo difficultates callebat ut habuisse
semper putares⁹ in manibus Thalem, Pythagoram, Platonem, Aristotelem,
Zenonem, Democritum ceterosque omnes quibuscunque tandem in scolis
paulo praestantiores fuerint. Sive de religione rebusque divinis, deus bone,
quam est inusitata, quam nova, quam inaudita sapientia? In mores vero si
quando incidit, quam legem non novit, quod eum institutum praeteriit?
Quem, sive ex Graecis, sive ex nostris, et philosophis et scriptoribus, non
accuratissime pellegit, quamquam in moribus quidem multo vehementior
illi cura fuit agendi quam cognoscendi aut disserendi studium?

Vellem hoc quidem in loco historiam scribere, non prologum. Dicerem
enim quae fuerint in teneriore aetate studia, qui mores, quae continentia,
quae modestia, quamque omnibus in actionibus senilis prudentia. Dicerem
quae accessu aetatis virtutum quoque facta sit accessio, ut singuli quique
anni magnum ad laudes cumulum attulisse videantur, donec ad eam est per-
ductus sublimitatem quam nedum aequare quisquam verbis, sed ne mente
quidem ac cogitatione complecti totam potest. Ut enim omittam liberalita· q
tem, mansuetudinem, eximiamque erga omnes humanitatem, quae fuerunt
in eo profecto divinissimae, magnificentiam ipsam ac magnanimitatem
simul cum eo natas animique ipsius proprias fuisse iudicares.

Testimonio sunt tot templa vel instaurata ab eo vel maximis et tanto
dignis nomine sumptibus extructa, tot aedes, tot palatia et in sua civitate et
in externis summa cum omnium admiratione erecta, bibliotheca vero tum
Marciana, tum Faesulana, quas tanto studio curaque instituit,f tot vel ab in—
feris ipsis revocatis auctoribus atque ex omnibus gentibus ubicunque latita-
rent luci redditis in eamque collatis voluminibus, neque Latinae modo aut
Graecae linguae, sed Hebraicae, Arabicae, Chaldaeae, Indicae, [ut] nullis
quidem ex antiquis debent videri inferiores. Neque enim Hesdras apud He-
braeos, qui Legum Prophetarumque libros a Chaldeis incensos corruptos-
que correxit, totque quot sunt apud illos litterae esse voluit3 neque apud
Graecos Pisistratus Atheniensium tyrannus, qui collegisse in Graecia libros
primus dicitur3 neque Perses, qui postea Athenis incensis, quae Pisistratus
volumina collegerat, devexit in Persiam3 neque Seleucos, qui longo post
tempore rettulit in Graeciam, neque Alexander, is cui Magno cognomen ab
rebus gestis fuit, qui eidem rei non mediocrem operam dedit, neque Ptole·
maeus Philadelphus, qui multa librorum milia Alexandriae cumulavit3¹⁰
neque apud Romanos Sulla dictator, qui post firmatam cum Mithridate
pacem ad Piraeum cum venisset, Appelliconis Theii bibliothecam exemit,

f On the library at San Marco in Florence, founded by Cosimo with books bequeathed
by Niccolo Niccoli‚ see B.L.Ullman and A.Stadter, The Public Library os Renaissance
Florence, Padua, 1982; cf. note h) below.

