448 PART VI

8
IN FIGURAM COSMI

L¹, fol. 152v. Autograph. Ed. CIPI, 489.

Quae vera est Cosmi facies, haud vera videtur3
Dissimiles adeo longa senecta facit.

Talis erat quondam, quem nunc perfectior aetas
Ex homine incepit fingere velle deum.

9
QUAE VERA LAUS SIT COSMI

L¹‚ fol. 163v. Autograph. Ed. CIPI, 489-90.

Consilio polles, polles sapientia, Cosme,
Qui recte externis consulis atque tuis.
Quem merito Patriae dicit Florentia Patrem;
Nanque paris populo commoda mira tuo.
Magnus divitiis partis bene, sed mage magnus 5
Sic partis quod sic utere divitiis.
Mirandum ingenium et rerum doctrina bonarum est,
Ut possis priscos aequiperare patres.
Qui voluit Cosmi divas sic scribere laudes,
Vera dedit, sed non carmina digna tamen. 10
Vult igitur Cosmum digne laudare doceri?
Sic laudet: laus est digna, sed una modo.
Laus Cosmi digna est digne laudare nequire.
Hoc tantum digne dixeris, inde nihil.

10
AD COSMUM CUM ROSIS NATIS IN FINE SEPTEMBRIS

Mo, fol. 20v. Autograph draft.

Non tibi nunc Paestum quae cernis munera mittit,
Paestum quod bifera ferre roseta solet.

Hortulus at nobis alieno in tempore flores
Mittit. Quid mirum? Mittere, Cosme, iubes.

Nam quod se tandem longo post tempore visas 5
Quid faciat, si non floribus ornet humum?

Ver ergo aeternum nobis, si, Cosme, frequentes
Visere: producent sicca rubeta rosas.

