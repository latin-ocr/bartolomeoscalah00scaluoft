312 PART V

19. Ingratitudo

Dentes, qui et conficiendo cibo et saporibus exprimendis aetatem consump-
serant, vacationem sibi a palato, cui inservierant, postulaverant. Neque
aetas modo erat in causa, verum illud quoque obversabatur⁵⁰ animo multo
molestius quod adeo diuturni fidelisque servitii ne verborum quidem ali-
quam a palato gratiam ad eam diem reportavissent3 nullos se recusavisse un—
quam labores, intrepide semper adiisse omnia pericula, nullo tandem loco,
nullo tempore, nullis fortunis aut animis aut industria et viribus defuisse.
Multos ex commilitonibus, qui laboribus durare non potuissent, occubuisse
inglorios, nonnullos aut morbo confectos aut pugnando fractos cecidisse.
Sibi perpaucis iam qui restarent, atque his quidem obtritis et debilitatis viri-
bus quietem negari, quam, quando51 cetera obsequiorum praemia dees-
sent, sine insigni nota ingratitudinis non posse. Cum negaretur tamen,
sensim e castris digressi transfugerunt. Ex eo cum nihil amplius quicquam
elegantioris voluptatis ad palatum deferretur, transfugii crimen ad Parcas
detulit. Cum illae aliud agerent neque revocari ad causam audiendam pos-
sent, tandem sensit, etsi inutiliter, mutua esse amoris officia oportere.

20. Fides

Inierat cum corde vita foedus his condicionibus: ‘Perpetua esto vitae cum
corde societas. Sub eodem semper tecto excubanto. Eosdem amicos hostes-
que habento. Non discedito quicquam e sua sede cor. Rem publicam per
ministros gerito. Nec ferrum attrectato. Si praeter has condiciones quid at-
tentarit, dissolvendae societatis vitae ius esto. Si morbi bellum inferant,
auxiliares invicem pro viribus mittunto.' Cum autem paulo post vita
strenue proeliando gloriosam oppetiisset mortem. ‘Vos,' dum moreretur
inquit, ‘dii, foederum testes eritis non diffugisse me, sed cecidisse.'

21. Casus

Duo pulli gallinacei, cum inter se sibi bellum indixissent, in campum ad
pugnam descenderunt. Diu multumque inter se luctati, cum adversis saepe
pectoribus concurrissent, tandem pugnando fessi stabant immoti quidem
sese mutuo aspicientes atque, ut arbitror, feriendi captantes opportunita-
tem. Ita intentis⁵2 ut ne palpebras quidem oculorum dimoverent, praedo
advenit vulpes53 et captum ex bellatoribus alterum catulis escam tulit.
Alter cum ad gallum, qui cum familia sua omni gallinacea longe spectave-
rat, incolumis perfugisset, inquit gallus: ‘Quam diversi saepe exitus eosdem
casus manent.'

22. Religio

Lemures, larvae, manes divinitatem invidebant laribus atque aegre ferebant

