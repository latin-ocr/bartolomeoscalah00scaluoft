314 PART v

viverent, peteretur. Sed ea fortibus delectabatur magis, formidolosos rei-
ciebat amatores. Diffugium itaque latebris incassum scrutatis in silvas
quoque exierat et saltus ac flumina tranaverat et pontum, tantum inerat et
inveniendae et potiundae amatae desiderium. Cum nihil quicquam tamen
profecisset, in dies autem molestiores curae circumstarent, Statori sacrifica-
vit. Qui respondit: ‘Operam perdis, miser, mores non conveniunt.'

26. Leges⁶

Nobilis spurius in Leges invehebatur acriter quod et locupleti hereditate et
honore familiae ac patriae immeritissimum privavissent3 inique fecisse pro-
fecto et⁶2 crudeliter, quae⁶³ adeo insontem indicta etiam⁶⁴ causa con-
demnavissent. Insolescere eas iam nimium et exercere regnum, neque
rationi quid aut occasioni aut necessitati, quod modeste facerent, quicquam
velle⁶⁵ concedere.⁶⁶ Severitatem⁶⁷ modo prae se ferentes‚⁶⁸ quid boni
aequique sit in rebus, nihil quaerere, surdas, inexorabiles, neque precibus
neque lacrimis miserarum unquam fortunarum commoveri didicisse. In
auctores etiam suos saepe exercuisse immites poenas et terrifica exempla
constituisse posteris. A natura tandem, quae omnia progenuisset, impie
descivisse ad tyrannidem, eiusque leges constitutis suis (si diis placet)
insolentissime⁶⁹ abrogasse.70 Non tulit Natura diutius lamentari spu-
rium, quem ex abdito recte ita⁷1 argumentantem exaudierat.⁷² Citatas
itaque Leges,⁷³ quibus et ipsa diu succensebat,⁷⁴ male defensa causa damna-
vit vertitque in reticula aranearum et dixit condicionem ut nisi minutio-
ribus insectis non obsisterent.

27. Assentatio

Epigrammatum poeta, ut nos modo Apologos, circumferebat versus, et si
quis non laudasset, succensebat. Cum incidisset in quendam qui assentari
non didicisset: ‘Non sapis, poeta,' inquit, ‘neque res agis tuas. Tanto ergo
acrius, si reliqueris⁷5 solos, reprehendentur.'

28. Providentia

Olea, cuius trunco diu hedera inhaeserat atque omnem paene exsuxerat iam
humorem ut paulum tandem ab se concederet, rogabat: ‘Eas mode, quae
olim viguissent, esse effetas vires. Vix suppetere, iam unde alatur sola, ne·
dum adeo edacem pascat hospitem.'⁷⁶ Cum nihilominus tamen⁷⁷ hedera
magis inhaereret iamque etiam per ramos luxuriaretur securior, freta, ut ar-
bitror, Bacchi impotenti numine, cuius illa tutelam solet iactare, et vires·

⁰ Also included in V26 below (De leg).

