396 PART V

arbitratu res mortalium hisque gaudet, breviter pauca percurrero.

Sunt igitur qui existiment regi a fortuna omnia quae etiam produxerit,
utputa qui principia quoque creatarum rerum fortuitae cuidam concursioni
indivisibilium minutorum tradiderint. In qua quidem sententia multi pro—
fecto philosophi, non Graeci modo, sed et Latini extiterunt. Et Lucretius
poeta admirandus, cuius etiam carmina rex ipse, ut ita dicam, Latinorum
Virgilius, suo inserere operi integra non erubuit, hanc naturae partem versi-
bus est elegantissimis prosecutus.b Quod etsi diserte dicatur, et patroni
eius sententiae non contemnendae sint auctoritatis, tamen haudquaquam id
mihi omnino persuadent. Vero autem illi similiora dicere aliquo modo vi-
dentur qui¹ fortunam penitus tollunt de rebus humanis, traduntque rerum
omnium nostrarum prudentiae palmam. Opitulari vero huic putant opi-
nioni, quod neque apud Homerum τύχης2 appellatio usquam inveniatur3c
utputa qui ne nomen quidem ad id usque temporis recepissent. Ita enim id
nonnulli interpretantur acutius. Quemadmodum de podagrae quoque mor—
bo refert Plinius,d quod quia Romani nomen non habuerunt, morbo
quoque ipso eos caruisse autumat. Quod etsi dicitur speciosius, tamen desi·
deratur saepenumero prudentia, nec potest aliqua hominis industria in
rebus quae veniunt in nostram deliberationem quid optimum factu sit dig-
noscere, ubi rem committere fortunae necesse est, idest, eventum expectare
earum causarum quas ignoraveris et duci non arbitrio tuo et ratione, sed
naturae necessitate. Quae quidem ab omni profecto incertitudine longis·
sime est, neque ipsa causas rerum quarum auctor est, ignorat aut fortunam
habet. Sed nos, ignoratis causis quas sequi eventa sua pernecessarium est,
sorte cecidisse asserimus quae videmus tantum evenisse. Non etiam cur ita
evenerint perspeximus. Nam fortunae quidem nomen nobis ipsi confingi-
mus, quae per se procul dubio nulla est. Sed nos deam facimus caeloque
locamus, ut Satyrus ait.e Quid igitur dicemus ? Quam sequemur senten-
tiam ? Natura certe fortunam non habet, apud quam nihil fit nisi a causa
notissima naturae, quae et Deus est, qui in verbo veritatis suae omnia con-
stituit, non temeritatis aut sortis. Ergo in rebus quae pertinent ad hominem
fortuna non est ? Non asseruerim id quidem, cum multa saepe accidant
incommoda hominibus, quae volunt evitare omnes, quibus etsi cunctis
ingenii viribus occurreris, eveniunt tamen atque afflictant animum resque
faciunt vivendi deteriores. Non igitur fortassis absurditer dicetur quod,
quanvis ipsa sine fortuna est, naturae tamen factum sit condicionibus ut

δ Vergil, Georg. 11‚490—492.
ς· Macrobius, Saturn. 5.16.82 ‘hoc vocabulum in nulla parte Homerici voluminis
nommetur.

ἀ Pliny, Nafflsst. 26.10.c>4, 100.
⁸ Juvenal, Sat. 10,365-66.

