178 PART 1

est, autore Vergilio,b2 apud quem Venus placidam per membra quietem
irrigat. Non satis video cur citare somnium non sit commovere et turbare.
Adde quod, quantum ego noverim, nemo de somno inducendo sic, ut tu
interpres esse vis, nunc loquitur. Verumtamen si displicet, velim mutes:
fugere sit pro citare. Fit aliquando difficilis mutatio, si quid dempseris, ut
quod quadret reperias; hic nihil negotii fuit. Non placet, ‘pasco meas
carnes‚’ nec ‘tam bonam cutem ferire.’ Non miror: delicatior gustus est
tuus; vix apposueris³ quod sapiat. Etiam acipenser fatuus erit si inciderit in
palatum. Sed paro haec minus doctis, non Persio, quem et C.Lucilius non
curat sua legere apud Marcum Tullium.c Volo ego quoque L. Decimum,
qui haec omnino non contemnat. Ut rideam sic cum amicis in istis aestatis
fervoribus, cum otium est, non quod posteritas custodiat et miretur, cudo,
aut quod ditet informatores hos librorum, quorum tam cupide quidam
implorant operam. Graecum epigramma, quod ad me misisti, tanta inopia
linguae est Graecae, vix verbis interpretor, nedum elegantiam perspicere
possim carminis3 sed puto tuum est. Vale.

Venit nescio quid in mentem de Graeco epigrammate, postquam haec
scripseram. Vereor ne Venerem laeseris et eius filium ἁερσιπότητον, ut tu
appellas. An ex aqua ortus culex, ut e mari Venus? Nisi Thaletem indicas,
vix persuaseris: hyemis tempestatibus potius aut veris aquosis magis natura
ortum oportuit3 ferventioribus magis aestibus nascitur saevitque. An tu
Amorem deum ita terrificum numen atque dominum culici confers? Vide
ne tibi quoque palinodia opus sit, nec caecus cantites. Quid age culici est
rei cum mulieribus, id est cum hominibus? Amoris is ludus est, non
foedissimi insectuli natique in sterquiliniis. Naturam melius imitantur
figmenta poetarum. Nam si ita libera fiant carmina, quid iam non carmen
erit? Piscis mihi videtur Veneri magis similis, si originis captes similitudi-
nem. Si volatus, aquila3 sanguinis vero sugendi hirudinis palma est. Nam et
vespertiliones quoque et noctuae et id genus volantes in tenebris aves
vident per noctis umbras arbitror et quidem culicibus minus obscuriter3
magis forsan apposite caecum induxeris, si Cupidini comparandum putas.
Nam quod ais eum mulierum excitatorem, advertas, et hic licet, ne
Comum tu alterum numen offendas, cuius officium id esse Graeci putant.
Neque culice Cupido indiget adiutore3 fratres habet sedulos eius officii
ministros. Homini tu quoque ipsi tandem in amando praefers culicem.
Ridiculum est. Dabunt veniam. Sed tu videris melius. Ego sic indocte,
sicque amice garrio. Iterum vale.

'² In fact, Lucretius, De rer. nat. iv,907-908: ‘somnus per membra quietem l inriget.’
⁰ Cicero, De orat. 1125.

