ESSAYs 309

auctores et duces indignati, quod, etsi continuo universi corporis molem
soli sustinerent ac prope emarcerent laboribus, tamen in dies neglegerentur
magis et inhonorati reliquerentur: ‘Caput cuncta sibi cum principatu arro-
gavisse, ipsum sibi saporum omnium suavitatem, ipsum formarum, specta-
culorum, colorum, ipsum odorum, ipsum numerorum et vocum sibi volup-
tates mancipasse3 oscula etiam, et si qua praestantiora sunt, ipsum accipere,
ipsum dare. Ad nos vix tangendi aliqui sensus atque hi²9 quidem magis
obtusi atque hebetes perlabuntur.’ His fere dictis³0 cum et manus et cete-
ram membrorum turbam concitassent ut furere iam et tumultuari apertius
inciperent, rem cor haudquaquam ultra differendam³l ratum, detulit ad
Concordiam atque eius propitium numen imploravit. Dea ergo cum inter-
venisset, vix tandem indicto per Periculum, nobilem praeconem, silentio
atque amoto furore: ‘Nisi me vos,' inquit, ‘membra caputque colueritis, ut
vestrismet manibus pereatis brevi necesse32 est. Me colite.'

12. Ambitio

Flores inter se de nobilitate et gloria cum contenderent et lilia modo, nunc
rosae et violae atque alii quidam qui sibi plus placerent principatum vindi-
carent, multitudine neglecta seditio suboritur. Apud Floram deam causa
diu agitata est, ignobilioribus etiam qui videri possint suas magna contenti-
one partes defendentibus, quod non purpuratas tantum atque odoratas
vestes fucatosque vultus spectari conveniat, sed vividae etiam nativaeque
virtuti aliquid concedendum. Alyssum³³ certe non omnino contemptum
esse se pertulit, elatum, reor, quod aridius factum tamen consuetum splen-
dorem suum et pristinam dignitatem retineret. Invidit Boreas.

13. Custodia

Cavea cum luscinia, quam conclusam asservabat, ita colloquebatur: ‘Tu
ergo tam angustis claustris laetissima ita pervagaris cantuque isto tuo et nu-
meris non modo te diesque et noctes oblectas, sed domestici quoque et vici-
nia omnis mirificam de te capiunt voluptatem. Mihi autem contra neque
aureus iste, quem cernis, ornatus neque expolitae picturataeque columellae
aliquid laxamenti possunt afferre. Immo, si quid vel 'una modo ex tot his
aeneis craticulis loco cesserit, depereo. Quin vel pauxillum aliquid temporis
commutemus officia ut tu caveam experiaris, ego sim³⁴ luscinia ?’ Cum
placeret sors, lapis e pariete, de quo ambae dependerent, aurei Iovis im-
pluvii ferreaeque turris etiam tum non immemor, ‘Perbella est,’ inquit, ista
commentatio inter vos, sed fata obstant'

14. Coniugium

Hymenaeus, quem Graeci nuptiis praefecerunt deum, cum et ipse tandem

