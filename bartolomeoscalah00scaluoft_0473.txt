POEMS 433

Vitibus et viles ad commoda multa plagellas.

Quondam etiam lanae ante usum pro vestibus usi,

Illa autem nostra nec praetereunda Camena 285
Laus erit, unde etiam nomen Victoria divae:

Non cedit, fortes animos imitata virorum.

Tu licet usque premas, nihil inde, obliqua resurgit3

Nititur in pondus, dorsum incurvata resistit,

Non aliter quam qui in mediis furit hostibus et qui 290
Infractus multis telorum millibus obstat

Et parma nunc hos ictus, nunc deprimit illosÍ¾

Sic victo tandem intrepidus discrimine regnat.

Palmae etiam foliis scribebant ante papirum

Inventam: neque enim Pellaeos ante triumphos 295
Cartha fuit. Libris rerum monimenta dedere

Arboreis, plumbi quae excepit bractea deinde.

Lintea quin etiam composta volumina formis

Conscripsere novis, sic nunc impressa legantur

Graia quoque et nostris opera invigilata Latinis 300
(Unde expensa minor librorum et copia maior),

Quae calami suerunt carthis inarare vetustis:

Nunc pressura modis miris spectacula praebet.

Pullulat huic balanus similis convallibus imis.

Implent poma manum, fulvus color, ossibus amplis 305
Nucleus integitur, Persis gratissima fruges.

Nunc te, citre, canam, debentur carmina citro.

Nanque diuturnis sacrata est illa poetis:

Nec caries vatum curas nec tinea rodit

Carmina, si citri claudantur tegmine odore. 310
Arbor nulla magis terris laetatur apricis

Et nulla epotis magis est obnoxia rivis.

Si sapis, ad solem vertas citreta calentem

Et bruma intexto defende a frigore tecto.

Si vero aestatem invisam solesque timebis, 315
Quaque die larga fac tellus innatet unda.

Et planta pariter felix et semine surgit,

Planta etiam nulla vivit radice relicta,

Virgultis quoque proceris cito praemia reddit.

Si studium attuleris, studio nil largius illa 320
Respondet fructusque et flores tempore eodem

Ostentat3 pomis species diversa colorum:

Nanque virent immatura et color aureus illis

Quae matrum pendent ramis immania poma.

