ESSAYS 329

72. Dii

Diagoras, qui a Graecis ‘Sine deo' est cognominatus, cum descendisset ad
inferos et causam diceret, quod impietatis insimularetur, multas pro diis ar-
gumentationes magna cum asseveratione in medium attulerat. Cum mira-
rentur iudices ac crimen ad se delatum falso iam putarent: ‘Unde ergo
Atheo tibi cognomen est inditum?’ rogabant. Respondit Atheos: ‘Etsi ratio
cogit, quis credat tamen esse deos hisce moribus?

73. Munera

Procera populus, cum excidi radices sensisset, versa in occisorem: ‘Herculis
sum arbor,' inquit, ‘ne percutito.' Cum pergeret tamen neque fieret iniuria
quicquam numinis reverentia remissior,¹⁷⁹ invocavit Herculem. Tum
occisor: ‘Simulacrum tibi, sate supremo Iove Hercules, facio ex tua arbore
ut colare pro meritis ac munera accipias divorum.’ ‘Ubivis ergo caedas
licet,’ respondit Hercules.

74. Corona

Cum docti quidam philosophi et graves de vitae inter se incommodis ac
periculis disputarent, ecce percommode lepus, quem multi venatici canes
insequerentur‚¹⁸⁰ fugiens ante disputantium oculos praeteriit, quemque
Diana saltibus cinctis indagine ac percusso, in quo delitescebat, caespite,
excitaverat. Gratum aliquantisper spectaculum fuit et longius laborio-
siusque certamen. Ad postremum ludificatis insectatoribus lepori vita
mansit incolumis. At Diana, revocatis canibus, inquit ad leporem: ‘Macte
ergo virtute; sic in Olympiis, sic in agone, qui certaverit coronas tulerit.’

75. Conscientia

Diuturna luctatio fuit cum Nomo Culpae. Petebatur Culpa ad supplicium,
quod Nomi contra imperium transiluisset moenia. Ex nigro Culpa equo,
quem conscenderat, modo per deserta181 fugam modo latibula formidinis
ac trepidationis plena perquirebat. Nocti tandem cum pro salute sacrificas-
set, destitit quidem ab insequendo Nomus, at Erynis agitat.

76. Regnum⁰

Leo, contione advocata, quadrupedum sic verba fecit: ‘Quousque tandem
abutentur¹⁸² patientia nostra, commilitones?p Quousque erimus inversae

⁰ Ed. and transl. Par, 113-14.
Ρ Cf.Cicero, Cam.

