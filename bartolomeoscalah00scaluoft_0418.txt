378 PART v

tatur.' His permotus mercator dictis, Lavernae supplicavit, et curn dea
tamen obaudivisset, Thesauri evolaverunt.

42. Aucupium
Bi, 24v

In bene comatam beneque proceram pinum omnigenae aves cum ad
noctem convolarent, auceps, quod ea magis procera esset quam unde com-
mode fieret aucupium, prima nocte deterrebat ut in alteram quae in pro-
pinquo erat, depressiorem et reti implendo accommodatiorem, consuesce-
rent. Ast illae deterritae cum alio evolavissent‚ fefellerunt aucupem.

43. Occasio
Bi, 25r

Diversari apertissimis in campis Occasionem plerique docti viri putaverunt,
sed didicisse eam oculos in se spectantium perstringere itaque volitare
etiam ante vultus incognoscendam atque ita ludere mortale genus. Leve
occipitium est: nisi adversam tenueris, frustra insectere. Sed fit illius inde
soror Paenitentia, quae quanto illa abit longius, fidior socia fit nolen-
temque etiam⁵⁰ complectitur, sororis accusans mores castigansque inertes.
Colliria ad eum morbum Eucharia‚ quam Graeci dicunt, potest submini-
strare: Illam placato sacris.

44. Livor
Bi, 25r-v

Beato per urbes vicosque et suburbana, ut animus ferret, deambulanti mu-
tantique pro libidine et pro voluptate locum, Livor erat continuus vitae
perpetuusque comes, qui non facta modo aut dicta eius curiosissime obser-
varet sed et vultum quoque et ornnem corporis membrorumque gestum
adnotaret ut ne motus quidem tam varios oculorum ac palpebrarum ictus
studiosissimus praeteriret. Nascenti enim, quod et de Argo est in fabulis,
centum Parcae oculos tribuerunt feceruntque percallidum atque ingenio-
sum. Sed inverterunt linguam, qua quidem obloqui tantum cum populo et
multitudine, quibus nititur solis, non autem loqui cum viris suo fato
potest. Fastidium itaque Livor his moribus aliquando Beato curn fecisset,
consuluit sapientes, qui responderunt, ‘Satius multo fuit secessisse in
solitudinem, ubi cum diis versatus pauper sis familiarius. Nunc vitare
infortunium non potes nisi fias miser.’

45. Vita
B, 26r-v

Harenulae fluviales agi sic vertique molestissime ferebant et sortem lamen-

