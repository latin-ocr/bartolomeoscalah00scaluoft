Qffl—Q-—m

Sic pira, sic et pruna solent, sic persica condi;

Persica sed tenui plantes regione levique

Caprini et modios florenti infundito lactis, 535
Dulcia si cupias maioraque poma referre.

Sed duo sunt genera, haecque tenacius ossibus haerent,

Mittunt illa magis carnem et spoliata relinquunt.

Quin et prima feres, si consita Phyllidis ante

Quae fuerit ramis alienis persica reddat 540
Et referent dulces nuclei de matre medullam.

Ossa minora dabunt, salici si inseveris, aiunt,

Aut exossa cibis fient et mollia tota.

Arbor at ipsa brevis non longe in tempora durat:

Ergo novas serito et plantis succurre vetustis 545
Prole alia, videantque senes sua membra nepotes. ’

Punica nec grandi pendent de stipite mala,

Grandia et illa tamen3 carpes statione serenda

In tepida, pingui germen nec defode terra,

Vel fibris cinerem circumdato, dulcia reddet. 550
Arida si tellus fuerit, feret acida mollis.

Sed ne lapsa cadant rupto de cortice grana

Et succi pereant, radicibus addito saxa,

Unde foras omnis desudet noxius humor;

Aut trifidis sulco scissuris indito plantam, 555
Ne coeant rursum insertis discissa lapillis.

Acria si cupis in dulcem trasferre saporem,

Terram sparge fimo pingui et medeare suillo.

Si vis vina, dabunt vitis mentita liquorem

Nec errabundis pedibus factura periclum 560
Nec motura animum, sed pocula casta datura.

Aptius at nihil est, si poscat vinea saepem:

Virgulta intexunt et spinis furta repellunt

Defenduntque hortos violentaque bracchia figunt.
Hellespontiaco gratissima dona Ithyphallo: 565
Hanc etenim ob causam sacris adolere Priapi,

Ex alia vetitum sobole subcendier aras.

Parietibus conclusa latent cum semine grana

Cortexque ad multas pariesque est commodus artes.

Ergo etiam solers ne temne putamina, serva: 570
Nam nihil in toto invenias non utile pomo.

Sunt pira, quin etiam sunt mala cidonia, quae nec
Ex alto capies nec grandi ex arbore lecta.

