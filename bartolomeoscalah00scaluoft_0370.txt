330 PART v

illi plantae et, quae graditur duobus pedibus, quadrupedes ipsi, ferum
genus, praedae, despectui, ludibrio? Impune tamdiu vorat pro libidine,
asservat carcere et vinculis, labore macerat et, quod est praeter cetera quarn
indignissimum, vectari etiam, si diis placet, a nobilissima equorum gente
postulat. Insurgendum est iamiam,¹²³³ commilitones, ferocius ac tam mise-
rum a cervicibus iugum repellendum est. His tandem dictis cum animos
inflammasset suorum ac vim exacuisset, eduxit in aciem. Homo contra et
ipse sese paraverat ad proelium. De regno pugna ingens fuit ac summis
utrimque viribus est certatum. Regnum pro virtute stetit.' “

77. Cantus

Veneris in templo in pariete extimo marmoreo tres expresserat puellas
pictor nobilis egregia forma voceque et tibiis ac cithara insignes. Quod
autem sine nominum inscriptione erat, quaestio inter spectatores orta est,
Sirenasne ille pinxerit an Musas. Cum intervenisset pictor: ‘An vos ignora-
tis,' inquit, ‘Apollinis in templo diversari Musas, non in¹8⁴ Veneris?

78. Voluptas

Medio in mari scopuli sunt complures; navigiola facile dixeris, huc atque
illuc temere cum innatent. Eos insedisse ex his matronis alteram (Hedonen
Graeci vocant), quae ad deliberantem in bivio Herculem quondam advener-
unt. Ad eos fato quodam humano, si mare ingrediare, ut accedas est
necesse. Cum vero perveneris, statim in tripudii modum scopuli circumsis-
tunt. Varius ministrorum ordo est, quos inter Gorgones esse ac Sirenas
imprimis ferunt3 atque inter Gorgonas quidem pugnantem cum Perseo
Medusam neque concedentem. Nisi aures occluseris, quod de Ulixe ferunt,
alteramque respexeris in partem, aut in saxum vertunt aut mergunt aquis.

79. Perplexitas

In templum ingressus Apollinis adolescens¹⁸⁵ ac prius structurae magnifi—
centiam splendoremque multum miratus ornamentorum ad novem, quae
in templo sunt, Musarum simulacra oculos tandem adiecit. Ut vero diversa
earum nomina, diversa item officia esse singulis ac tres dumtaxat in vulti-
bus differentias animadvertit, stupidus primo curn constitisset versassetque
per cuncta animum, quid id esset monstri, frustra pervestigans, accessit ad
tripodem propius, quid in ea tandem re arcani lateret, sciscitatum. Ex
intimo igitur specu, cum perplexius foret obmurmuratum ut vix elicere
adolescens185 posset, provectior ut rediret, egressus e templo temporaque et
mores questus: ‘Itane tandem,' inquit, ‘dii quoque iam fantur obscurius?'

