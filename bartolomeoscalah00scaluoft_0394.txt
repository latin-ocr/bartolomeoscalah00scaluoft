354 PART V

constitutiones appellantur. Licuit et praetoribus atque aedilibus curulibus
iura condere, quae dicuntur magistratuum edicta. Α nonnullis vero, quod
ea ab his qui honores, id est magistratus gererent, componerentur, honorar-
ia sunt⁹0 nominata. Demum quae prudentes respondebant, observabant
vocabantque, ea responsa prudentum, opiniones scilicet eorum qui iuris
habere maiorem notitiam putabantur, quibusque Augustus Caesar, quid
illis videretur, in dubiis rebus declarandi fecerat potestatem. Apud nos
praeter populum leges fert nem0, nisi ex causa cuipiam ad tempus ipse
auctoritatem delegaverit. Quae tamen suum aliud quoddam nomen non
sortiuntur. Sed nostro vocabulo, tum provisiones, tum reformationes
appellantur, sive sciverit eas populus, sive populi vicem gesserit populi
iussu magistratus alius. Verum haec91 quoque atque illa communi nomine
appellantur leges.

Est autem lex, ut iurisconsulti diffiniunt, sanctio sancta iubens honesta
et prohibens contraria.¹l Quid autem dici aut excogitari potuit ad recte viv—
endi rationem ista definitione accommodatius? Quid hac voce melius?
Quid sanctius? Quid divinius? Utrum huiusmodi aliquid a ratione natu-
raque esse alienum potest? An est in vita quicquam his sanctionibus⁹2 ad
bene beateque vivendum magis necessarium? Duobus stare pedibus civitates
Bias, ille Prienaeus sapientiae fama insignis, dicere erat solitus: altero qui-
dem quo bonos, quo malos, altero sua condigna factis pretia manerent.
Quid aliud tandem leges curant? Quid sibi volunt leges? Quid expectamus
a legibus? Quid pollicentur? Quid praestant? Nonne accendunt ad decora
egregia animos honore praemiisque propositis? De fortitudine, de continen-
tia, de iustitia ne philosophi quidem vel disputant prudentius vel accuratius
dant praecepta. Quo te geras pacto edocent leges, neque tantum⁹³ modo
instruunt ut vivendum sit tibi, sed etiam quid cum alteris contrahas sine
iniuria constituunt. Illae quae ad familiam, quae ad civitatem, quae ad
omne prope humanum genus pertinent exactissime persecuntur. Etenim
quod recte domum instituis, quod cum uxore, cum liberis, cum servis, cum
colonis tuis sine invidia versaris, quod te amant, quod reverentur tui, quod
formidant imperium, quod te virum parentem dominum observant, quod
ferunt, quod tibi obsecuntur et parent, fit pulcherrime legum beneficiis.
Quae bonum deceant civem et bonum virum, unde haurias quam a legibus
facilius? Nam si cum peregrinis res est, inde officium quid sit tuum cognos-
cendum est. Tuentur hospitalia iura leges, conciliant amicitias, quibus nihil
est in vita melius, et vicinitatis bonae atque affinitatis ut sunt illae quidem
praeclarae auctores, ita earum quoque munere atque opera commodissime
conservantur. Illae militiae victorias, illae domi triumphos parant, et in

¹¹ Ibid„ cf. Cicero, De leg. Ι,18. On law-making in Florence, see G.Guidi, Il Govemo
della cittd-repubblica di Firenze del primo Quattrocento, Florence, 1981, Ι, 51-55.

