ESSAYS 313

quod, eadem omnes patria domoque atque iisdem⁵⁴ orti parentibus, ipsi
timerentur tantum atque exterrificarent mentes, lares vero versarentur cum
hominibus et⁵⁵ colerentur sacris. Responderunt lares: ‘An vos ita timeri
nihili⁵⁶ penditis? An nescitis plerosque etiam deorum referre suas origines
in timorem?'

23. Utilitas

Laurus cum et perpetua odorata folia et florum bacarumque virtutem et
pulchritudinem iactaret, amores praeterea Apollinis et triumphos et ful-
mina, nuces seorsum et oleae et vites atque earum omne genus quae poma
ferunt: ‘At nos‚' inter se gloriabundae dicebant, ‘etiam sacris intersumus
deorum et secundis mensis gratae sumus.'

24. Gloria militarisd

Triumphus cum inveheretur atque esset in admiratione omnium gentium,
gloriae cupiditate in currum multi conscenderant ut spectarentur. Imprimis
autem vires atque animi constiterant sudoremque et vulnera inter fortia et
victricia arma ostentantes. Pone artes erant atque industriae omnes milita-
res, quae etsi latere cunctos semper studiosissime dare operam consueve-
rint‚⁵⁷ illic tamen certabant ut conspicerentur. Insidiae quoque aderant et
simulationes dissimulationesque et figmenta variarum rerum multiplicibus
induta tegumentis,⁵⁸ a quibus quidem etsi abhorrentes animi esse solent
et ignominiose degere, tamen viderentur super currum haberi in deliciis
nec sine sua laude spectarentur. Multum spatii casus quoque in curru occu-
paverant atque, ut sunt illi quidem petulantiores, varios multitudini osten-
debant vultus. Fatum tandem et ipsum, quod multo quam cetera potentius
haberi velit, omnes suos conatus intendebat ut spectatorum in se oculos ad-
mirationemque converteret. Consilium ergo, quod excelsiorem locum oc-
cupaverat, maxima, et quae undique⁵⁹ ab omnibus exaudiri voce posset,

intonuit: ‘Meus tamen est triumphus. Me spectate, o mortales.’

25. Salus

Ex Terrore coniuge cum Diffugium Ignavia peperisset, statim ut⁶⁰ in hanc
lucem venit, parentum monitis quaesivit latebras. Audierant enim in his Sa-
lutem habitare, quam perdite amando natus ab ineunte aetate deperiret.
Insigni illa erat puella pulchritudine, utpote⁶l quam Iuppiter, nobilis ille
figulus, finxisset suis manibus misissetque in terras ea praerogativa amoris
ut a brutis quoque et plantis atque ab omnibus, quacumque tandem vita

‘¹ Ed. and transl. Par, 120-21.

