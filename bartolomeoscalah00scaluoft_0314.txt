274 PART V

3
DIALOGUS DE CONSOLATIONE
1463

L¹, fols. 104v-122v, preceded by an autographed letter to Lorenzo de’ Medici
dated 31 December 1463 in Str, fol. 55 (edited as letter 13 in section I above).

See Scala, 36-37‚268-69 [23-24‚185]; G. McClure, Sorrow and Consolation, 135-
39. Tit.: ‘Bartholomei Scalae dialogus de consolatione qui dicitur Cosmus?

Investiganti mihi diligenter atque ad consolandum leniendumque summum
dolorem meum, quem ex acerbissimo Iohannis Medicis, Cosmi filii, obitu·
suscepissem, animum huc atque illuc versanti, nihil penitus veniebat in
mentem quod non augere magis quam levare dolorem videretur. Quis enim
durissimis vel roboribus vel lapidibus, ut Graeci fabulantur, natus tam
adversum casum tamque toti etiam civitati deplorandam sortem siccis, ut
ita dicam, oculis atque animo non perturbatissime possit conspicere? Mihi
quidem ita visum est, qui potuit animo non vehementissime commoveri
deosque atque astra crudelia non appellare, ut ait poeta,b hominem illum
omnino nonfuisse, aut certe omnem penitus humanam ac mortalem natu-
ram exuisse. Tanta enim virtus, tanta humanitas, tanta et publice et priva-
tim tamque miranda agendis in rebus prudentia repentina et immatura
morte amissa est ut valde dolendum sit amicis, quibus erat certissimo prae-
sidio, ingemiscendum suis, quos et ornabat et augebat miris laudibus; bonis
omnibus et civitati debitis piisque lacrimis eius sit funus prosequendum,
patrono suo atque suorum consiliorum amisso auctore. Quae ego cum vere
et omnium sententia cogitarem, accedebat quasi squalor quidam et aspec-
tus, in quemcunque oculi inciderent, maestus admodum atque miserabilis.
Voces praeterea lamentationesque passim audiebantur, quae roboribus quo-
que et silicibus, non tantum ex his natis hominibus, lacrimas valeant extor-
quere. Occurrebat etiarn animo quanto essem patrocinio orbatus, qui talem
tantumque virum amicumque praestantissimum amisissem. Illud vero me
in primis angebat noctesque et dies quietum esse non sinebat, quod oculis
continuo obversabatur venerandissima et sanctissima senectute Cosmus
pater, quern etsi fortissimum virum quantumque semper fortuna‹tum› cog-
novissem, tanto tamen tamque alto ac paene letali vulnere esse duraturum
vix sperabam. Quinto enim et septuagesimo iam anno (nam eum agebat,
gravis diuturnoque podagrae morbo vexatus et debilis) quonam pacto
tantum ferre dolorem posset non videbam. Quod si quid in Cosmo quoque
adversi accidisset, causam omnem cur aliquando laetari amplius possemus
sublatam esse iudicabam. Itaque vehementer anxius memet ad Cosmum

² Giovanni di Cosimo de' Medici died on 1 November 1463, see 1.13‚ note a).
b Vergil, Eclog. v,23.

