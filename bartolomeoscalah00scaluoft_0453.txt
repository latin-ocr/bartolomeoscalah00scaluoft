POEMS 413

Et rursus miserum potis es damnare nocentem 25
Ut gemat inferna non miserandus aqua,
Ut videat Sisiphi saxum Titiique volucres
Et frustra in labris, Tantale, poma tuis,
Necnon aeternas dantem Salmonea penas,
Fulmina dum simulat non imitanda Iovis; ³0
Ut videant, inquam, sontes doleantque videndo,
Heu doleant recti deseruisse viam.
Quando igitur tibi, summe pater, data summa potestas
In manibusque piis est hominum omne genus,
Gaudemus merito: quid enim non gaudeat omnis 35
Mortalis tanto munere caelicolum?
Respexit tandem terras modo rector Olympi
Atque tulit nobis commiseratus opem,
Nec potuit tantis hominum durare querelis
Aut aures precibus non reserasse pias. 4ο
Nam miseri dudum sacris advolvimur aris
Et pacem petimus det veniamque Deus.
Captivae matres, viduos lacerata capillos
Uxor et infantum non violanda manus
Atque ante ora patrum pueri raptaeque puellae 45
Pulsaque de patria turba verenda senum,
Denique mortales cuncti velut agmine facto
Supplicibus faciunt sacra superciliis
Exposcuntque malis finem auxiliumque labori3
Tum prece completur, tum lacrima omne solum. 50
Despicit in terras oculosque ad Virginis urbem
Detorquet divum tunc hominumque pater
Atque ait: “Haud urbes inter numerabere Tuscas
Ultima, de Senonum nomine dicta Senae3
Nanque tua pius exurget de gente sacerdos, 55
Cui summum imperium sceptraque sancta dabo.
Iustitia reget hic populos rursusque reducet
Pacem (sic placitum est); aurea saecla fluent.''
De te, sancte parens, de te, Pie summe sacerdos,
Haud obscura Deus talia verba dedit. 60
Et persistet adhuc Epicurus tollere divos,
Dum quid securos invigilare negat
Aut voces audire aliquas vel iusta precantum,
Quod paribus spectent aequa et iniqua modis?
Nanque, ut habent docti Lucreti carmina Cari, 65
Naturam rerum cum canit atque deos:

