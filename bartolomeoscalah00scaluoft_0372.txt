332 PART V

cum nullo negotio pervicisset, primum libertate privavit, deinde ita vinc-
tum (ostendebat autem compedes), morosissimae puellae misit ad continuas
operas in ergastulum. Quo sim deinde habitus pacto, habitudo ipsa miseri
corporis facit ut edisseram192 necesse non sit. Videtis enim pallorem,
iudices, in vultu, videtis omnium membrorum maciem, qua quidem vitae
vix iam spiritus halitusque, qui reliqui modo sunt, continentur. Neque con·
tendit ille quidem, quod infitiari non potest, immeritissimo esse illatam
iniuriam, at esse ab se illatam id vero impudentissime pernegat. Nam quis
rudem desidemque animum mihi ad amandum excitavit? Cupido. Quis
invitavit, irritavit, adegit, perpulit, vim impulit¹⁹³ tandem? Cupido. Quis
privavit libertate et infelici miseroque servitio addixit? Cupido. Honores
tandem Cupido, quod multo est lamentabilius, et¹⁹⁴ bonum nomen, non
rem solum atque aetatis florem, populatus, omni contentione curavit ut
hominibus fabulas quoque iam ac ludos darem. Et tamen dicere audet me
esse meorum mihi potius incommodorum causam atque exprobrat¹⁹⁵
genetricis munera. Quae quidem etsi cum dat, tantum fucorum addit ut
etiam misere expetantur,¹96 tamen, involucris amotis cum apparent peni-
tius, accepisse paenitet. Durae illum tandem cotes scopulique potius aut
ferae tigres (ut poetae tradunt)r pepererunt dederuntque excarnificatorem
nobis, quam id putare debeatis, iudices, e semine ortum esse aliquo deo-
rum. Proinde necesse est, ut severiores in sententia iam ferenda sitis. Nisi
enim vos iniuriatoris compescueritis petulantiam, etiam si non multum
iacturae in me fiat, tamen vestro insigni cum dedecore, qui succurrere neg-
lexeritis, ut iamiam depeream necesse est. Adversarius vero ex victoria fac-
tus elatior ne a vobis quidem denique (id ego197 praedixerim verus vates
vobis, iudices, moriens) abstinebit.'

Orandi¹⁹⁸ finem fecerat et Venus, quae nato advocata venerat, dixerat
nati causam elegantius. Iudices autem adolescentis¹99 misericordia magis
quam causae aequitate permoti, Cupidinem damnaverunt et Negotio impe-
rarunt ut animadverteret ex iudicio in Cupidinem. Sententia tristior fuerat
his paene verbis: ‘I lictor, Negotium, colligato Cupidini manus. Demito
alas puero et confringito spicula et pharetram verberatoque ad lassitudi-
nem. Ita demum exspoliatum armis ablegato in otiosas terras, ubi vivat
aevum inglorius.'

Cum accinctus iam lictor esset ut capesseret imperium, Cupido matris
monitu evolavit. Ex eo ergo die Cupidini cum Negotio mansit odium
neque eodem deinde²00 tecto cohabitant.

Γ Cf. Vergil, Aen. IV‚366-67.

