366 PART v

teret. Igitur curn haec Cynicus videret paulumque cogitabundus quid haec
tanta sibi diversitas vellet, suspensus animi stetisset, de repente variae muta—
tiones apparuerunt. Porcos enim spectavit pro obsonatoribus, pro scortato-
ribus [equos] emissarios, pro his qui lucra sectarentur vulpes, venaticos
sagacesque canes, et lupos immixtos canibus, ut facile coniuratos diceres.
Pro studiis quoque ceterorum pavones, Harpyiae, leones et indomitarum
quoque ferarum alia genera conspiciebantur. Non parurn itaque admiratus
cum tandem ad se redisset. ‘En autem,’ inquit, ‘quomodo fallunt incautos.
Hominem praeesse feris² ferunt. Animus vero non est homo.'

2. [Aetas]
Bi, 42v-43r

‹A›etatem Desidia querebatur quod ea multa sibi praeclara opera intercipe-
ret, nec daret perficiendi spatium ut sese illa reddere posset labore indus-
triaque sua nobiliorem. Respondit Aetas, ‘Bacchum arbitror potius Cere·
remque et Venerem et Somnos questum oportuit, et si qua alia numina
sunt gloriae mortalium infesta quaeque dum indulgentia videri volunt, re
vera habent hominum gentem inclementer ut etiam voluptate comite non-
nunquam perimant aut certe plenam laborum vitam miseriarumque effi-
ciant. Nam ipsa non vere incusor, quae et rebus viventium faveam³ et faci-
am pro viribus meliores. Sed luditur⁴ opera atque ego aliena culpa plector.’

3. Praestabilitas
Bi, 43r-v

‹Q>uoniam indigni quoque praestare insolentius contendebant, Praesta-
bilitas e medio sese proripiens concessit in altos montes neque nisi expedi-
tissimo accessibiles. Inde ridet vana studia mortalium quae nec plus una
contenta comite gloriosum aevum agit.

4. Vulgus
Bi, 43v-44r

Molestum vulgus erat quod, fingendo licentius maledicendoque proterviter,
cuncta pro arbitrio confunderet. Quod quidem praeter ceteros indignata re-
gina rerum Philosophia, non multis cum militibus in vulgum insurgit,
aequitate freta causae Veroque fortissimo duce invictoque ad eam diem
imperatore. Cum ad arma ventum esset resque gereretur manu, a suis
quoque deserta, Philosophia superatur. Dux etiam ipse vix effugit pericu-
lum, praerogativa, qua immortale,⁵ mortalia contemnit arma. Vulgus ea
elatus victoria immodice in ducem reginamque debacchatur.

