ESSAYS 353

percontatus et siquid sibi acciderit eiusmodi edocuerit. Padaeorum⁸⁷ gens
quae vocatur, quae incolit ad auroram, vescitur crudis carnibus, affectos
morbis interficiunt exeduntque3 senio item appropinquantes mactatos de-
vorant.ji Tamen apud plerosque sancta admodum est ac venerabilis senec-
tus. Sunt et qui coeunt in propatulo, quod tamen et Cynicorum secta phil-
osophorum assentitur. Sed id mihi brutis convenire magis nihil ratione
utentibus quam hominis excellentiae videri solet. Natura certe genitalia
non in promptu⁸⁸ ut oculos, ut frontem, ut aures collocavit, sed apte
modesteque occuluit. Unde nos pudere (quod hominis proprium est) didi-
cisse percommode debuimus, quandoquidem hinc quoque pudibunda
nomen acceperunt. Sexcenta huiuscemodi afferri possunt. Sed haec quoque
sunt plura fortassis quam necesse fuit. Res enim ipsa⁸⁹ per se sine his
exemplorum adminiculis in aperto est.

Ius igitur civile quod suo quodam more rationeque singulae sibi civita-
tes excogitaverunt tale est. Constant vero civitates publicis et privatis
rebus. Unde et publica et privata iura deducuntur. Et publica quidem, quae
ad statum pertinent rerum publicarum, bifariam dividuntur. Aut enim ad
rem divinam cultumque ordinantur sacrorum et ad religionem religiosaque
vocantur, aut curant magistratus illa quidem profanaque dicuntur. Hacten-
us (nisi fallor) nulla mihi tecum controversia est. Privatum vero ius, in quo
tota omnino discrepantia futura est, id autem duas distribuitur in partes.
Aut enim scriptum aut non scriptum est, quod tu probasse magis videris.
Et scripti quidem iuris Romani sex species constituerunt;kk ut hi fuerunt
qui apud eos condendarum et scribendarum legum facultatem sunt nacti.
Quae tamen et aliis quoque civitatibus possunt accidere plura, item et
pauciora, pro numero et varietate eorum quibus constituendi potestas est
a populo attributa. Quae constitutiones communi nomine appellantur
leges, dictae ut arbitror a legendo, ut a regendo reges, neces a necand0‚ et
greges ab antiquo verbo gregare, quod in nostrum usum non venit, sed ab
eo congregare atque aggregare verba sunt ducta3 ut et defaecare ab eo unde
eodem itidem modo dictae sunt faeces.

Verumtamen apud Romanos proprium genus lex obtinuit. Nam quod
populus, senatorio interrogante magistratu quasi consule, constituebat, id
dicebant legem, ut plebiscita, quae plebs magistratu interrogante plebeio,
veluti tribuno. Nam senatusconsultum id est quod iuberet senatus, cui sta-
tuendi pro populo auctoritas fuit. Cum is auctior factus difficilius conveni-
ret, lege etiam regia lata, omnis populi potestas in principem translata est.
Quae illi placuerant, legis vim habebant; et principum placita huiusmodi

53 Ih1d.,111‚99, quoted by B.Fontius, ‘ut scribit Bar. Schala in libello de legibus et iudiciis,’
Ri⁴, fol. 73v, cf. note 86.

’ὰ [nstin. 1,2‚4-8.

