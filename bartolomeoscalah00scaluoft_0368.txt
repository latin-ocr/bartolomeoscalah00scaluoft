328 PART V

potius. Haec curn speciose ac temere iactaret, generoso cani bilem movit.
Ergo fugientem per invios et praeruptos saltus conviciatorem insecutus
cum tenuisset tandem, inter satiandam iram: ‘I modo,' inquit, ‘fortis3 iam,
quid a vera virtute inanis distet loquacitas, faciam ut intellegas. Emorere.’

70. Beneficium

Bartholomaeus Scala Laurentio Medici Salutem. Scio te in eos qui digni
sunt conferre, quam in¹⁷2 indignos, multo libentius beneficium illius,¹⁷³
quod dici lepide ab antiquis solet, haud immemor: Beneficium dando acce-
pit, qui digno dedit.¹¹³ Utrumne tandem mei hi canes Molossusque et Lepo-

rarius, quos ad te mitto, digni visi erunt, qui a te ornentur?

Laurentius Bartholomaeo Scalae Salutem. Etsi liberalem animum, ut tu
probe nosti qui philosophos lectitas, nihil curare magis decet quam virtu-
tem ut colat eiusque solius gratia beneficiosus sit, tamen, nescio quo pacto,
splendere¹⁷ ⁴ illa magis videntur quae locantur melius, ut audeam¹⁷ ⁵
cum proverbio Enniano dicere: Benefizcta male locata malefizcta arbitror.¹¹
Canes ergo tui, quos ad me misisti, ob eorum egregiam virtutem pro meri-
tis ornare non potuisse permolestum fuit; sed ipsa certe sibi per se virtus
ornamenti satis ac decoris affert. Vale.

71. Fortitudo¹7 ⁶

Inciderat in iubatum protentioribus¹⁷7 villis ferum leonem Molossus, acer

canis, qui primo statim conspectu tanto hoste perterritus, cum anxiae
undique curae improvisum circumstetissent, occeperat de fugiendo cogitare.
Mox cum animadverteret plus in fuga esse quam in congrediendo periculi,
virtute excitata animosus¹⁷⁸ congreditur. Proelium diu atrox fuit et stetit
ad postremum usque incerta victoria. Tandem ita diremptum est proelium
ut uterque victusque et victor hic in silvam, ille ad pastorem cui serviret,
reverterentur. Audacia vero, quae sola pugnae testis adfuerat viresque atque
animos subministrarat bellatoribus, cum laudasset quamquam haud satis
pro meritis Molossi virtutem: ‘Meticulosus,’ inquit, ‘huic interfuisse specta-
culo oportuit.’

¹¹¹ Publilius Syrus.
¹¹ Cicero, De off. 11‚62.

