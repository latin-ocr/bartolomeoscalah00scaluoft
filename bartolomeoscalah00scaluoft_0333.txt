ESSAYs 293

pestem non expectare debeamus. De externis vero in primis habent divitias,
adeo ut ex nobilissimis philosophis finem eas administrandae rei familiaris
ausi sint dicere. Nihilominus quid hae in se contineant boni, satis, ut arbi-
tror, supra est explicatum. Et qui his abundant, cum nihil auxilii in illis
contra morbos vel dolorem inveniant sed edacissimis potius plenas curis,
multo noverunt melius quam qui in omnium sunt rerum egestate, qui
beatos divites existimare solent, communi quodam humano errore, quo
efficitur ut nostris permoti malis eos semper admiremur quos ab his ipsis
quibus angimur incommodis quam longissime conspicimus. Tamen, si recte
volemus iudicare, ‘tollemus querelas‚' ut ait Horatius.rr

Pauper enim non est cui rerum suppetit usus.
Si ventri bene, si lateri est pedibusque tuis, nil
Divitiae poterunt regales addere maius.

Quae autem est paupertatis quies cum insano illo dlvitiarum tumultu com-
paranda? Adde quod misera est magni custodia census:

Ut vigilare metu exanimem, noctesque diesque
Formidare malos fures, incendia, servos,
Ne te compilent fugientes.“

Recte Flaccus ‘horum' se ‘pauperrimum bonorum'tt semper optarit.
Verum iam plura fortasse de divitiis quam necesse sit. Quando autem me
ob eas forsitan nonnulli putant minus miserum, plerique etiam beatum,
non est visum ab re verbosius de his talia disputavisse. Restant autem prae-
cipua inter externa honores atque imperia, quorum tanta insania est ut qui
aliquo modo miserrima ambitione non laboret vix inveniatur. Insita est
enim in animis nostris laudis ac gloriae cupiditas, quae tantam vim habet
ut etiam in contemnenda gloria nonnulli sibi gloriam quaesitaverint. Quod
ideo desiderium inesse nobis puto ut intelligentes ex Deo omnem esse glor-
iam in eo esse nos gloriosos contenderemus, quamvis natura et consuetu-
dine depravata ex fortuna magis quam ex Deo gloria petatur. Quo merito
accidit ut, cum ad culmen etiam laudis pervenisse sibi videri possunt, saepe
superbiente ac saeviente fortuna, quantum ab vero aberrarint facile recog-
noscant. Exemplorum plena sunt omnia, ut in his tempus terere minime
videatur necessarium.'

‹SCALA.› ‘Minime,’ inquam, ‘Cosme. Sed perge, quaeso. Ita enim
afficior, dicente te, ut vel libentissime fiam miser.'

¹¹ Horace, Epist. 1,12.
⁸⁸ Horace, Serm. 1‚1‚76-78.
‘¹ Ibid. 1‚1‚78-9.

