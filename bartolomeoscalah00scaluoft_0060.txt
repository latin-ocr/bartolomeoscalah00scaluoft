20 PART 1

scrivendo altro. A voi mi raccomando. Florentie die xii Septembris 1469.
Bartholomeus Scala.

27
TO LORENZO AND GIULIANO DE’ MEDICI
[after 2 December 1469]

M³‚ fols. 73r-76v. The letter was written after the death of Piero di Cosimo,
their father, on 2 December 1469.

Barth. Scala Laurentio et Iuliano Medicibus salutem dicit. Cosmus avus
vester patriae nostrae pater, cum e vita paulo ante discessit, id visus est ob
doloris magnitudinem, quem ex eius obitu non nos solum, verum universa
civitas ac prope omnis Italia suscepit, effecisse ut dolere quicquam praeterea
nunquam¹ posse tanquam stupidi facti ob maerorem putaremus. Certe id
mihi accidit ut tantum abesset ut aliquando existimarem me ad lachrimas
alias venturum, ut mortuo Cosmo, mortem ipsam saepe non exhorresce-
ram, nonnunquam etiarn optarem curn veniret in mentem, nisi mortuo,
mihi eius viri consuetudine frui amplius non licere. Me enim, ut vos scitis,
vehementer amavit atque ego virum illum et colui et sum admiratus3 atque
eam virtutem, pietatem, sapientiam semper putavi esse divinam. Post eius
e vita discessum multa certe casus miscuit quae erudisse animos nostros fa-
cile debuerunt, atque ita exercitatos reddidisse itaque affectos ut nihil esse
mali quod evenire quotidie non posset existimaremus, ac fortunae vulnera,
multo ante praevisa, facile fere atque contemnere possemus. Tamen nescio
quo modo nunc accidit ut illa in malis exercitatio nihil prosit et, mortuo
Petro, quem magnum fortuna solatium ac refugium in adversis rebus et
quasi unicum lumen civitati nostrae reliquerat, quasi recrudescant illa
vetera ac fere iam tradita oblivioni et maiora fiant, quae in praesentia dole-
mus. Atque in tam communi maerore, ubi universa fere civitas adeo con-
sternata est, ubi populus pacis ac quietis civilis maximum patronum luget,
quis esse fortis potest? Quis tam publicum luctum spectare siccis, ut ita di-
cam, oculis sustineat? , .
Ego sum certe is quem natura non plumbeum, non saxeum protulit, sed
qui aliquid dolori dandum putem, non tamen omnia, ut qui summum eum
malum putant, quod voluptate privat,quam supremum esse bonorum omnium
contendunt. Dolori tamen ac lachrimis, ut caeterarum quoque rerum, modus
quidam esse in vita debet. Est enim admodum turpe et ab humana excellentia,
quarn non affectus sed vera ratio regat oportet, longet alienum succumbere
perturbationibus et confici aegritudine, a qua magis quarn ratio ipsa liberare
tempus queat. Nam ut illud, sensum nullum habere rerum humanarum, duri
videtur esse hominis et naturam nostram exuentis, sic istud, prosterni et dare
manus, effeminati cuiusdam esse ac nullarum virium putandum est. Ergo hac
quoque in re, ut in caeteris virtutibus, quaedam, quae placet Peripateticis, est

