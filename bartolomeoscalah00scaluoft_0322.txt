282 PART V

potui, quod qui paulo ante humanam visus sis condicionem etiam complec-
ti laudibus, tam cito mutatis verbis caecos homines aut certe admodum
miseros edixeris. Age vero, quid est quod te vel mutavit, vel id certe effecit,
ut tuis ego te verbis mutatum suspicarer? Nam etsi, ut dicis, graviter a for-
tuna percussus es, non tamen eum te esse certo scio qui ex fortuna pendeas
quique in alio potius quam in te ipso tibi felicitatem positam esse arbitreris.
Id enim esset et a tua sapientia longe alienum et perverse admodum natura
comparatum ut tanto in nobis virtutis atque honestatis innato ardore labor-
iosissima quaeque et periculosissima etiam libentissime ob virtutem subea-
mus, si nihilominus ea vis est aut doloris aut cuiuspiam alius perturbationis
ut de sede sua ac tranquillitate animum, tanquam vallo fossaque virtutibus
munitum, deiicere valeat atque prosternere. Quid enim valerent virtutes?
Aut quid eas tanto studio, laboribus etiam quibusque periculisque posthabi-
tis,'compararemus? Quid Decii tandem, quid Curius, quid fortissimi Bruti,
quid trecenti Fabii, quid alii innumerabiles, qui pro patria vel fortiter
depugnavere vel gloriosissime interiere? Nonne illi quidem ridiculi fuissent
atque contemnendi, quos nihilominus immortalitate ob egregiam virtutem
donatos videmus, ut non solum Romani, quibus illi laborarunt, sed et
Graeci et barbari homines, si modo paulo humaniores sint, nunquam de
eorum memoria et magna quidem cum laude conticescant?

Tu quoque, Cosme, qui tantum evigilasti in vita, quid tot tantasque
curas laboresque et discrimina pro amicis, pro patria adivisti, quid te
semper privasti omni voluptate nisi quae ex recte factorum conscientia
manaret? Quid ambitiosissimis olim civibus, ne patriam hanc nostram pul-
cherrimam et florentissimam insanissimo furore suo perditi homines con-
culcarent, tanta prudentia tantaque animi moderatione occurristi ut ne ini-
mici quidem, minime quieti homines aut boni cives, si non laudare te, qui
tanquam ex voracissimis ferarum faucibus de eorum manibus extorsisti
patriam et rempublicam confirmasti, tamen, tantus est virtutis honestatis-
que decor, vituperare te, inquam, inimici ipsi tui, id est reipublicae hostes,
iam non audeant? Quid terribilissimis regibus et ducibus fortissimis, quid
superbissimis populis et nationibus patriam infestantibus adeo fortiter
obstitisti pacatosque tandem et quodam modo superatos nobis reddidisti?
Quid, ut ad ea veniam quae propria magis sunt et tua, philosophiae studiis
tantopere insudasti? Quid, tandem, neque terra neque caelo, ut aiunt, intac-
tum aliquid aut incognitum reliquisti si eam casus vim habet, si id est for-
tunae imperium ut ita constitutum animum itaque partam nobis felicitatem
temeritate sua possit pervertere, deque virtute ipsa, quae regina est et vitae
beatae domina, tanquam de devicto captivoque hoste gloriosissime trium·
phare?'

Haec ego cum dixissem illeque tandem vultum substulisset,

‹COSMUS.› ‘Si,' inquit, ‘negarem adeo acerbum, adeo insperatum
vulnus non sensisse, ferreum me profecto aut lapideum, non de infirmissi-

