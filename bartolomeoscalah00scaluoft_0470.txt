430

In baccas abeunt oculi in frondemque capilli3
Et teretem crura in truncum mutantur, inhaeret

Planta solo ex membrisque hominis terram arbor opacat.

Virgo fuit formosa prius Peneia puella,
Nunc capiti raros victori praebet honores
Atque altis insigne venit laudata triumphis.
Illa et carminibus reddet sua praemia nostris,
Si quem Parnasi delectant culta virentis,

Et potare iuvat Dircaeo e fonte liquores.

Oh ego si possim tales attingere fontes
Frondentique comas circumvestire corona!
Regna et gemmatae regum procul este coronae:
Sint mihi, sint dulces tutique in gramine somni,
silva cibos inconditos hortusque ministret,
Frigora dent valles aestate et pocula limphae
Otiaque umbrosis captem gratissima silvis,
Panibus admixtus simul et levibus Satyriscis3
Exulet ambitio longe et certamen honorum,
Absint luxuriae sordes et turba malarum
Curarum intereant animoque inimica facessat
Seditio, morum valeat discordia demens.

Ipse inter Nymphas et numina silvicolarum
Vivere amem sanctosque colam contentus amores.
Circum prata modo, modo circum flumina cantem,
Factus olor ripis Maeandri candidus ales.

Iam mihi Maenalias videor pascendo per herbas
Ire atque agricolas inter sata laeta colonus
Excolere atque inflare tubas et cingere vallo
Castella et fortes armare in proelia turmas.
Haec ego si nequeo Musarum accedere dona,

Et sint laeva mihi mea sidera, si sua quemque
Fata manent, certa substant si cuncta catena,
Duret at hoc silvae studium fructusque colendi,
Quos natura dedit nullis cogentibus ipsa.

Hic mihi securam contingat ducere vitam

Ac finire dies dederit quos Parca futuros.

Hae saltem maneant laudes et palma secunda,
Si maiora mihi deus et mea fata negarint.

Sed iarn dona Iovis quercus sua carmina poscunt,
Nunc Dodona vocat divaeque ad sacra columbae.
Haec quondam primis alimenta orbique recenti

PART VI

160

165

170

175

180

185

190

195

