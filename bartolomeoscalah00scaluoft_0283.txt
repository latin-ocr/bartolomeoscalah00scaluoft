ORATIONS 243

aperiant3 quae cum intueri ob locorum intervalla non liceat, oratores ad te
venimusc ut verbis et oratione nostra id quod aliter in praesentia demons-
trari nequit pro viribus declararemus. Est autem hoc iniunctum nobis
munus ut videtur minime difficile, quando quidem ad amicissimum et opti-
me affectum civitati nostrae regem et de rebus apertissimis et persuasu
facillimis est dicendum.

Res enim duae sunt, invictissime Rex, quae quidem ad se facile inclinant
hominum voluntates videnturque· quodammodo imperare mortalibus:
utilitatem, dico, et honestatem. Etsi sunt nonnulli qui ea inter se nihil
differre asserant,d tamen nos in praesentia vulgatiorem et popularem magis
opinionem sequimur atque asserimus utilitate atque honestate contineri res
humanas hisque duabus de causis potissimum duci trahique homines ad
deliberandum. Ut non solum foedera et societates ob eas ineant, sed et
bella nonnunquam suscipiant, gravissimos quosque labores ac pericula
subeant, alii quidem vitandorum causa detrimentorum et damni, alii
nequid de dignitate atque auctoritate imminuant. Si quando autem honest-
atem cum utilitate coniunctam vident ut nulla possit dubitatio suboriri,
nihil est omnino quod deliberent homines faciantque libentius cupiantque
et stabilius esse et magis diuturnum.

Foedus vero istud nostrum, quod cum felicissimae memoriae Alphonso
patre tuo ictum este atque integerrime in hanc usque diem sanctissimeque
servatum, ita existimat Florentinus populus aut peperisse aut certe magna
ex parte conservasse urbi nostrae tam diuturnam pacem ut ne suspicio
quidem aliqua bellorum interturbarit otium. Age, vero, quid honestius esse
potest pace? Quid utilius? Quod cum ita putet Florentinus populus atque
istam quietem avidissimis animis sit complexus, sanctissime quidem in
foedere perseverans ob prosperos successus tuos victoriarumque tuarum
longissimam ac perennem seriem, ob regni tandem tui stabilitatem ac
perpetuitatem, quam virtute felicitateque tua comparatam videt, miro ani-
morum gaudio exultat, vehementerque confidit, ac pro certo habet pluri—

⁰ Luigi Guicciardini and Pandolfo Pandolfini had been elected ambassadom to Napl& on
27 March 1465 and, after long discussions in pratiche, Jacopo Guicciardim' was elected to
join Pandolfo (who had remained in Naploe) on 1 August 1465 (LC 15, fol. 145r-v, LC 16,
fol. 7r‚ Consulte e Pratiche 58, fols. 12v-18r). This oration was probably written for the
second legation which, although ostensibly to honour the marriage of Ippolita Sforza with
Ferrante's son Alfonso, duke of Calabria, was in fact to cement diplomatic relations with
Naplae, especially after the imprisonment and death of Jacopo Piccinino in Naples in July
(see I: 21, note (b) above).

ἀ Cicero, De officiis, 11‚9.

‘ Alfonso acceded to the Peace of Lodi, which had been concluded between Florence‚
Venice and Milan in 1454, in 1455, see GNebbia, ‘La lega italica del 1455: sue vicende e sua
rinnovazione nel 1470,‘ Archivio storico lombardo, ns. 4 (1939), 118—19.

