ESSAYS 369

12. Assentatio
Bi, 47v

‹D›icam quod est, et suo quisque arbitratu accipiat. Abnegabunt fidem.
Quid tum postea ? Tamen ipse verum dixero. Lustranti principum aulas
magnificentiamque aedificiorum atque ornatum contuenti, volucres mihi
ob oculos in ludi modum convolabant. Harpy‹i›ae primum visae sunt,
namque humani vultus erant, vocis autem sonus qualis in puellarum audiri
choris solet. Principis quoque cum manu alerentur, alitori suo cicures ap-
plaudebant blanditer.

13. [Musae ?]
Bi, 29r

‹M›usae cum ad antiquum quandoque hospitem divertissent, ‘Quid vos
insolentes huc tandem ?' inquit hospes. ‘Quibus ego vos accipiebam,¹³
divitias Mars mihi diu Venusque et Mercurius, tria quasi coniurata numina,
surripuerunt. Valete Musae.’

14. Prodigus
Bi, 29r-v

‹T›orrens‚ qui de monte tanto cum impetu adventitii humoris deferebatur
ut annosissimas etiam quercus divulsas pertraheret, cum in planum de-
fluxisset et latissime inundavisset regionem etiam Nili,¹⁴ cuius beneficio
aluntur multae gentes, gloriam sibi ambitiosissime vendicabat nedum vicina
flumina et quosdam sui generis non contemneret. Pactoli modo sibi Ly·
dique et Tagi honores desiderabat ut absoluta felicitate uteretur. Mox vero
cum desaevisset hyems¹⁵ et pluviae cessavissent, in sicco etiam destitutus
aruit. Ea vero prodigi mihi vaniter superbientis visa imago est.¹⁶ Vix enim
si illi¹⁷ flumina fluxerint, divinarum retineat dignitatem.

15. Paupertas [H]
Bi, 29v-30r

‹C›um disputarent quidam de Paupertatis genere nec quicquam explica-
retur, ipsa insperato adfuit et ‘Mihi,’ inquit, ‘pater est Iupiter, Minerva
mater, et nisi quid iam, valete.' At illi, ‘quid tu¹⁸ ergo ita sordes, quidve
adeo pannosa neglectaque incedis ?’ ‘Fures rideo’, inquit, ‘et secura vel
inter latrones canto.' ‘Quid vero durus iste sibi asperque vult vultus ?' ‘Vos
tandem‚' respondit, ‘vestro obtutu divini oris dignitatem depravatis. Ipsa
nihil degenero a parentum semine. Colliriis opus est, nam obcaecutitis.’

