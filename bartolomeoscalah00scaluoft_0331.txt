ESSAYS 291

Nec calidae—inquit—citius decedunt corpore febres
Textilibus si in picturis ostroque rubenti
Iacteris quam si in plebeia veste cubandum est.

Illa vero Dionysii supra Damoclis caput eius felicitatem admirantis equina
saeta ensem ruenti similem sustinens, et potestatem et divitias quantis
essent refertae lcluris sollicitudinibusque declarat.¹‘¹‘ Neque minus eiusdem
Lucretii versus:

Re veraque metus hominurn curaeque sequaces
Nec metuunt sonitus armorum nec fera tela
Audacterque interreges rerumque potentis
Versantur, nec fulgorem reverentur ab auro,
Nec clarum vestis splendorem purpureai.

Ego quoque, cui satis est amplum a maioribus meis relictum patrimoni-
um, quodque ex Dei munificentia non conservavi solum, sed fortasse etiam
non nihil auxi, nihil unquam opis vel contra hunc et ipsum haereditarium
podagrae morbum invenire potui, neque in exilio meo olim, neque in prae·
sentia, quicquam dolenti pecunia opitulata est. Aliunde profecto, aliunde
medicina petenda est. Quae si quo in loco inveniri potest, ea omnis, ut
mihi videtur et supra dixi, in rebus contemplandis nostris et qua condi·
tione nati simus intelligendo reperietur. Quae res mihi videri solet omnium
difficillima. Quis enim non sibi ipsi placet? Quis membris non etiam glor·
iatur suis, modo mancus non sit aut debilis? Quis, ubi multo maior in-
venitur error, prudentiae consiliisque suis non applaudet, ut haec ipsa non
minima sit mortalis naturae calamitas, quod pauci omnino se esse calamito-
sos queant dignoscere? Nos autern de miseria nostra aliquid detrahamus si
possumus, quod forsan non incommode faciemus, si qualia sunt quae excel-
lentiora putantur ab hominibus breviter et pro viribus nostris tanquam
lance quadam expendemus.

Igitur qui vivendi se magistratos profitentur quique in praecepta quae-
dam vitam nostram redegerunt, triplicem afferre de his rebus disputatio-
nem solent, ut eorum quae ad vitam conferunt beatam aliqua corporis
nostri, aliqua vero animi respiciant naturam, interiectis etiam quibusdam
tertiis, quae appellant propterea externa, quod a corpore animoque sepa-
rata, magna tamen sint adminicula ad degendam vitam. Et in his quae sunt
corporis enumerant in primis valitudinem, vires, formam, pernicitatem,
dexteritatem, et quae sunt huius generis. Quae quidem qualia sint non est
multum difficile cognoscere, quanquam ex omni numero perpaucos

kk Cicero, TuscDisp. V,xxi‚61-62.
¹¹ De rennat. 11,48-52.

