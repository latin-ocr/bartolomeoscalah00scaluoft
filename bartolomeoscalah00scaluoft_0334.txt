 

294 PART v

‹COSMUS.› ‘Si quis igitur,' inquit, ‘tamen ea requirat, non in libris
dumtaxat sacris abundantissime poterit reperire, sed et Latinos omnes ac
Graecos codices, non historiarum modo sed et philosophiae et oratoriae et
poeticae facultatis refertissimos comperiet. Tanta enim copia est ac semper
fuit omnibus aetatibus atque omnibus nationibus eorum qui fortunae secuti
auram miseranda hominibus spectacula³⁵ praebuerunt ut uberior sive
paratior nulla possit esse materia rerum scriptoribus. Atque ego quoque
nunc iam trahi in exemplum possum, ut qui paulo ante pientissimi filii
umeris imbecillus ac fere exsanguis senex gestares, repente eo subtracto cor-
ruerim, nec a quo erigar invenire possim. Ex quo etiam addubitare cogor
quod et supra dixi, utrum conferant filii ad degendam vitam. Qui locus etsi
difficilius periculosiusque tractetur et propter naturae vim et generis neces-
sitatem, tamen est id omnibus fere in promptu: nullam esse in vita maio-
rem curam quam liberorum aut alendorum aut instituendorum. Qui enim
in Pythagorae bivio non aberrent‚³⁶ vel corrupto vivendi more vel male
ducentibus praemonstratoribus, vix e multis milibus paucos reperias. Sed
finge altos rectamque vivendi ingressos viam, ut amicis, parentibus, patriae
suis meritis cari esse possint. Quis eos a morte poterit liberare? Ita evenit
ut cum his quibus assueti sumus privari nos commodis videamus, quantum
fuerat voluptatis³⁷ cum illis frueremur, tantum ex eorum amissione mae-
roris relinquatur necesse sit. Quid alii sentiant nescio. Ipse certe ea sen-
tentia sum, ut existimem sapientissimum humani generis auctorem et
conditorem Deum nihil concessisse mortalibus quod, si statera expendatur,
non multo plus in se aloes continere cernatur quam mellis.uu Quod si
quis aliter fortasse aliquando putarit, arbitror fore ut si ad hos se annos
senectutemque perduxerit, non sit tandem ita se rem habere infitias iturus.
Quid igitur habet fortuna quod expetendum sit? Quid non magis propter
eius ipsius temeritatem insanamque38 libidinem etiam fugiendum? Est
autem, ut mihi videtur, ista vel maxima hominum miseria, ut quorum illis
insita cupido est quaeque tanto studio curaque conquirunt et necessaria
etiam ad vitam et felicitatem opinantur, in potestate omnia sint illius
dominae quae ea vertere et pro temeritatis suae arbitrio miscere iocum et
risum putet, ut exclamare cum Lucretio libeat:vv

O miseras hominum mentes, o pectora caeca:
Qualibus in tenebris vitae quantisque periclis
Degitur hoc aevi quodcunque39 est!

Et ita est profecto. Si enim, ut iam ostendimus, quae homines habent in
primis huius modi sunt ut saepius afferre possint ea habentibus detrimen-

““ Cf. Juvenal Sat.6.180.
W De renna!⁶ 11,14-16.

