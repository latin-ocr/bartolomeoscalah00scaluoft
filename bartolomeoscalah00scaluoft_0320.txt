280 PART V

initia capiant dictum putat, perque omnia etiarn minima mente cogitatione-
que percurras, nihil reperias nisi summa sapientia planeque divina esse con-
stitutum. Ita non solum oculos, qui nominantur19 sive quod ab ciliis occu-
lantur, ut Varroni videtur,¹³ sive ab eius sensus²⁰ mirabili celeritate, quod
mihi magis placet, aut aures ab vocibus hauriendis denominatas, aut nares,
aut ora, quae procul dubio sunt in homine praecipua, summa cum ratione
facta esse omnia conspicimus, sed et cartilagines²¹ quidem et capillos et
ungues non tantum non neglectos, sed exactissima etiam industria fabrica-
tos. Quod si membra ipsa corpusque humanum ita fictum est a summo
rerum omnium opifice Deo, nonne multo magis animum ipsum, qui pro-
prie imago Dei est, excultum fuisse oportuit? Quod22 ab eodem ita cura-
tum extitisse et multis aliis constat rebus, et illud in primis manifestissime
declarat, quod auctorem unicum nostrum verum Deum, non quemadmo-
dum prisci illi, quos supra refellere conati sumus, sed ut iarn Christiana nos
religio edocuit, cognoscimus, eumque ipsum Deum et Dominum nostrum,
ut divina praecipitur adnuntiatione, ex toto corde nostro totaque anima
nostra diligendum intelligimus. Quam quidem ad rem multum, ut mihi
videtur, confert non solum dignitatis humanae contemplatio, quod abs te
paulo ante factum est, verum etiam uniuscuiusque de se ipso naturaque
seorsum sua accuratissima indagatio. Quod etiam Apollo—quem supra con-
tempsimus, in hoc autem minime mihi videtur esse contemnendus—voluis-
se videtur, dum id praecipit, ut nosmetipsos cognoscamus.q

Ego quoque, ut aliquando tandem ad me veniam, iampridem id dabam
operam ut me cognoscerem, cumque tantis affluentem me bonis, tantaque
utentem felicitate intelligerem, nullamque in me cur huiusmodi me fortu-
nis dignarer causam reperirem, eram in magna quidem felicitate vehemen-
ter anxius, illaque Philippi Macedonis bene humana sententia veniebat in
mentem. Cum enim uno eodemque die esset nuntiatum et Alexandrum sibi
filium natum esse et se23 Olympia quadrigis vicisse et Dardanos hostes a
Parmenione praefecto suo fuisse superatos, non est vir fortunae assuetus
ludo tam laetis nuntiis aliquid elatus, sed oculos ad caelum tollens, medio·
crem pro tantis bonis calamitatem deprecatus est.r Idem fere de Furio
Camillo fertur, Veiis captis, ut tum res erant, potentissima civitate et opu·
lentissima.s Ego quoque minime tarn blandienti fortunae confidendum
ratus, magni continuo mihi aliquid mali impendere cogitabam. Itaque etsi
videri tibi aut cuivis felix poteram, tantum tamen amaroris ob formidinem

Ρ [bid. ch.1o.

‘¹ Cf. Cicero, Tusc.Disp, l,xxii,52; cf. De leg. I,xxiii,6l.

¹' Cf. Plutarch, Life os Alexander, ch.3; the same point, with different examples, is made
by Cicero, TuscDisp. 1‚xlvi,111.

⁸ On Camillus, Plutarch, Vitae3 Livy, Ab urbe cond. V.21.14-15.

