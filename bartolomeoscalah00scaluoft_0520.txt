480 PART VIII

7
TESTAMENT
25 November 1484

ASF Notarile antecos. 10198, fols. 388r-389r. Scala, 244-45 [1641.

In Dei nomine amen. Anno domini ab incarnatione millesimo quadringe-
simo octingesimo quarto indictione tertia et die xxv mensis Novembris.

Actum in palatio dominorum Florentiae praesentibus testibus Ser Alexan-
dro Rinaldi Braccesi et Ser Leonardo Iohannis de Colle et Ser Iohanne Ser
Lodovici Giannuzi et Ser Antonio Iohannis della Valle, notariis Florentin-
is, et Cosimo Pieri de Bonsis et Christoforo Pieri de Buonaguisis et Dom-
inico Nannis Corsiiâ€š mazerio dominorum.

Clarissimus vir dominus Bartolomeus Iohannis Scala, Cancellarius domino-
rum Florentinorum, suum nuncupatum condidit testamentum in haec quae
secuntur verba, videlicet:

Post generalia legata opera, volo heredem esse meum Iulianum filium et
alios filios meos masculos si qui deinceps mihi nascerentur ex legitimo
matrimonio aequis portionibus.

Si decesserint filii ut supra masculi sine prole masculina, volo meos esse
heredes Thomam, Andream, Carolum meos fratres aequis portionibus de
eo quod eo tempore non esset alienatum.

Si decesserint filii mei sine filiis masculis ut supra, ut sit perventura ad
fratres hereditas, lego ex bonis meis singulis filiabus meis, videlicet: Nan-
nae, Baptistae, Franciscae, Alexandrae et Lucretiae et ex his superviventibus
tantum florenos larghos ducentos in singulas.

Item lego supradictis filiabus meis et superviventibus reditus in domum
meam, sive nuptae sive innuptae fuerint

Item lego Alexandrae socrui meae reditum in domum meam quoad libuerit
ipsi socrui meae et quoad vixerit.

Item lego Lisae, Antonii de Cepperello uxori, quae multos annos mihi
fideliter inservivit, ut perpetuo inhabitet domum meam vestiatque et vivat
sumptibus haereditatis meae.

Omnium vero rerum mearum volo esse administratricem, eadem qua ego
vivens administro et curo auctoritate res meas quoad filius aut filii mei ad
legitimam aetatem administrationis pervenerint, et deinde quoad vixerit ut
bonae matris prudentisque matronae faciat officium consuetamque pieta-
tem in eos quos genuerit exerceat, Maddalenam uxorem meam, si ipsa
secundas nuptias non inierit et filius aut filii ut supra dicitur supervixerint.

