316 PART v

cum noctu, cum ad lucernam puella operaretur, canens iteraret, amanti per-
dite⁸⁴ viro iniecit suspicionem extranei amoris: ‘Silescis⁸⁵ ergo,’ inquit
puella, ‘noster passer, quando quidem ita nuda etiam simplicitas amori insa-

nienti suspiciosa est.'⁸⁶

33. Spes

Cum fecunda mater Opinatio Spem quoque progenuisset, Desiderio natam
parenti enutriendam dedit. Nascenti autem Parcae legem dixerunt non
morituram nisi mortali nupserit. In virum igitur parentes curas omnes suas
cogitationesque intenderant. Nobilis erat per id tempus industriae et pru-
dentiae fama Necessitatis filius, Remedium. Et quod erat incertus pater, in
deos referebant originem. Huic vero locari Spem cum placuisset, insciis
casibus qui8 et ipsi petebant, rem confecerunt. Qui cum rescissent tandem,
perpetuum8 7illi matrimonio indixerunt bellum. Cum uxore, quod ab ea
se spretos putabant, contentio erat infestior. Ac dedisset illa saepe manus
nisi viri amantis praesto accurrisset industria. Demum cum addidissent ad
vires insidias et cum Remedio conseruissent potentius pugnam, exspolia-
tum armis necaverunt, cum omnia prius numina imploravisset.⁸⁸ Spes
eodem in sepulcro claudi voluit. Carmen sepulcro Solatium (is erat tum
poeta insignis) huiusmodi adscripsit:

Nil intemptatum quod Spes cum coniuge liquit‚⁸⁹
Durum est3 sed durum sic cecidisse minus.

34. Posteritas

Modestiores tandem facti Apologi, cum in cupiditatem visendae Posteritatis
incidissent, me consuluerunt ut, si ita visum sit, litteris etiam eos commen·
darem. Visum est. Litterae huiusmodi fuerunt:

Bartholomaeus Scala Posteritati Salutem.

Qui deferent has ad de litteras, Apologi sunt mei. Eos velim mea
causa recipias in tuum gregem, et si qua in re usui tibi fuerint,
eorum opera utare. Arbitror non iniucundi neque infructuosi erunt.

Vale.

Dea ita respondit:

Posteritas Bartholomaeo Scalae Salutem.

Etsi morosa sum et difficilis, tamen tui⁹⁰ gratia non excluserim.
Verum condiscant durare illi quidem et assuescant nostris moribus.
Tu moneto interea ut Fato sacrificent3 praegrande est enim Fati in
nostro regno numen.

