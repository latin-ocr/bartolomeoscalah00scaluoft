320 PART V

valete et redite ornatiores.' Tristes Apologi cum abirent, ‘Nos ergo exem-
plo erimus,' dicebant, ‘ut non arrogantia et vanitate, sed vera virtute gloria
petatur.'

45. Prudentia

Cum populus Iovi pro libertate, Marti pro victoria imperatores, pro frugi-
bus agricolae Cereri sacrificassent, responderunt numina colerent Pruden-
tiam. Missi ergo honoris gratia legati, renuntiaverunt tres illam vultus
ostendisse, qui triangulatum miris modis caput exornarent. In eum qui
praeferebatur atque erat neglectior, pauci admodum spectabant. Multitudo
enim quae circumstabat,¹¹⁶> omnium paene gentium et populorum in eam
partem defixerat intuitus‚1¹⁷ quae, ut clarior apparebat et promptior, ita
oblectabat magis. Nam tertium quidem, et quod oculis careret et linia-
menta informia viderentur ut vix a genis nares aut ab his labra aut aures
possis dignoscere, admirabantur tantum et ingenti afficiebantur desiderio,
quid ea pars ita obtegeret, cognoscendi. ‘Quid hoc, quaeso, monstri est,’ in·
quit Faunus, qui ex legatis unus fuerat; ‘nisi tempora ut noscantur monet,
inutilis est legatio.’

46. Excellentia

Cum aegre quidam ferret in convivio non suo loco, ut putaret ipse, quod
discubuisset, idque rex sensisset, rem detulit ad patrem familias, gravem
virum et prudentia auctoritateque praestantem. Is ad se vocato convivia
atque excusato prius humaniter errore, demum infit: ‘An tu ignoras, o
hospes, illud Aristippeum, quod is dicere philosophus solebat? Sapiendo,
quam sedendo, potius esse ut excelleas procurandum?

47. Sors

Vincula, quibus colligatae a lictore erant strenuae et decorae manus, roga-
bant supplices ut solverentur: indignum esse, quae totiens cum superbo et
terribili hoste decertavissent ac pro communi salute foedas accepissent
plagas, mutilatos quoque ostendentes digitos, quae tyrannidem depulissent
olim a cervicibus et libertatem servassent, quae, mactatis regibus et devictis
nationibus, amplissima ad imperium regna ac provincias adiecissent, quae
tandem tot decora trophaea, tot gloriosos triumphos invexissent duxissent-
que vinctos¹¹⁸ tot captivos hostes, ut ipsae modo, ita captae vinctaeque,
ad id redigerentur miseriarum. Cum starent tamen inexorabilia illa quidem
et obdurarent precibus, ut caedi etiam facilius posse quam solvi viderentur,
manus vero enixius ut solverentur peterent, responderunt vincula: ‘Ita tan-
dem sors est rerum. Ferte rerum sortem.'

