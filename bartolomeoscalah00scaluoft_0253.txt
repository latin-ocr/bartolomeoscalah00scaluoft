PUBLIC ORATIONS 213

 

huic divinae necesse sit. Hinc ergo, id est, a divina voluntate, fuit ut
quaecumque a vobis dicta sunt, singulatim exequamur. [Hinc] illa animi
commotio, cum sacrilega illa nefariaque immanitas et parricidium auditum
est. Hinc, id est a Spiritu Sancto, illae regiae litterae ad nos et ad auctores
et permissores scelerum omni gravitate et sapientia³⁰ refertissimae.b Hinc
primae ad nos et Summum Pontificem legationes. Hinc Aureliae concilium
et tria concilii vere sapienterque decreta et decretorum effectus, inhibiti-
ones et proclamationes totius regni et Delphinatus‚ revocationes e Curia
praelatorum, legatio tandem vestra concilii universalis ecclesiae causa et
regiarum expeditio copiarum; atque haec quidem omnia admirabili celeri-
tate, neque ullum tempus sine aliqua necessaria opera interlapsum est.c
Nam quod dilata est a Septembri mense, quo primum Rex vos legavit, in
Novembrem, ut ante quid foederis nostri legati afferent cognosceretis,
mature sane graviterque et prudenter factum censeri oportet, ut ab eis
rerum Italiae conditionibus auditis accomodatiora fierent mandata legatio—
nis vestrae. Qua etiam in re nos sociique nostri Italici foederis illustrissimi
multum debemus Christianissimae regiae Maiestati quod non modo
perbenigne accepit atque audivit nostros legatos, sed supplicationibus etiam
nostris abunde satisfecerit, neque sit passus benignissimus clementissimus-
que Rex nos aliquid eorum quae in mandatis data sunt communibus legatis
nostris desiderare. Vetuit³¹ accessum ad Curiam Romanam suis praelatis,
nonrreversis beneficia cum fructibus ademit.³² Concilii significandi gratia
vos ire ad Summum Pontificem iussit3 arma paravit tandem, quibus, si
aliter non posset, et pacaret Italiam et religioni periclitanti succurreret,
quae petitiones fuerant³³ nostrorum legatorum.

Agite igitur, boni angeli regii, divinis angelis comitantibus. Vadite quo
mittimini. Reddite Italiae debitam pacem. Parate rei Christianae suam
defensionem. Regi autem Christianissimo Francorum Ludovico perpetuam
atque immortalem hic et in coelis gloriam comparate. Nos enim quod estis
in calce orationis vestrae regio hortati nomine, etsi multis magnisque³⁴
iniuriis sumus indignissime affecti, trucidati crudelissime in templis,
adducta in discrimen libertas execrandissimis parricidiis, vis illata mercato-
ribus nostris inusitatis modis, interdictum sacris omnibus locis nostris,
iniustissimumque illatum bellum et direptus inaudita feritate³⁵ ager et cas-

b Lorenzo wrote to Louis XI thanking him for his letter os condolance on 27 May 1478,
Protocolli, ed. M. del Piazzo, 53, cf. Lorenzo, Lettere, 111, 34, note 4.

⁶ Louis XI’s help included a letter of condolance to Lorenzo received in May 1478; the
mission of his ambassador Philippe de Commynoe to Florence in july-August and two
ambassadors to Rome, where together with the League ambassadors they summoned a
General Council (held in Orleans in September) and ordered all French prelates to leave
Rome; and military support, Lorenzo, Lettere, ΠΙ, 72 (note 2), 85 (note 9), 116-18, 159-60,
186-88, 195-96 (note 8), 217 (notes 4 and 5), etc.

