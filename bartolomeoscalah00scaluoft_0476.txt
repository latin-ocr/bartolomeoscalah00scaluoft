436

Dulcia nec magno cuiquam quaerenda labore,
Nec panis res ulla mage est imitata saporem.
Castanea in terra non culta nascitur ultro;
Uda fugit, clivis ideo laetatur apertis,

Frigus amat septem minime adspernata triones.
Sed potes et plantis, si vis, componere silvam
Et dare castaneam sulcis et condere terra.
Inseritur fagis alienoque advena trunco
Germinat3 ac salici coniungitur, asperior sed
Provenit ex salice foetus, qui et tardius exit.
Castanea e silvis male culta minutior3 illam
Grandia—sed colito—dabit et mage dulcia dona.
Autumno pleni rupto curn cortice echinni
Pendent‚ decussos in massam coniice, donec
Emollita manu tractari spicula discant.

Inde domum referas spoliis viduata malignis
Et sparsim sicco conde in cellaria saepto.
Deteriora legunt fumo et durata reponunt
Incorrupta novos etiam visura decembres.
Silva dabit Baccho sustentamenta cadenti
Sufficietque trabes tectis; minus unda nocebit,
Si tigna aedificans alta demerseris unda.
Edidicit soles eadem contemnere et imbres
Sub divo posita, et sic multa in saecula abire.

Nec iuglans tigno inferior, laudata colore
Duritieque magis: nam levia marmora dicas;
Iamque ad delitias atque ornamenta domorum
Additur et picta varium testudine fulget.

Hanc plantare viam propter me auctore caveto,
Infestis agitant saxis lasciva puella

Et pueri, gravidam matrem foetumque lacessunt
Decussasque nuces laeti rapiuntque feruntque.

Tu nihil inde feras, nisi iurgia; crescat in agro
Fac longe a ludo. Fructus dabit illa capaces,
Maturis caveas; decussas collige tecto:

Diripiunt volucres, fracta cute viscera nudant3
Quod si duritie rostris percussa resistit

Strataque humi passim iacet in noctemque relicta est,
Surripiunt iaculosa histrix immundaque porca.
Est operae pretium quod cornix arte refringat
Cernere3 surripiens rostro petit aera, deinde
Mittit consequiturque nucem ingeniosa cadentem3

PART vl

410

415

420

425

430

435

440

445

450

