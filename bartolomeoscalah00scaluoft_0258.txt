218 PART 111

maiori cum periculo omnium rerum aberrari queat, utrum navigatoria
tandem gubernatore, domestica patre familias, armentaria²⁵ pastore, gym-
nastica magistro regetur, res26 autem et disciplinae militaris, qua omnes
totius civitatis fortunae continentur, sine rectore erit—praesertim si grues
in volatu principem, si apes sibi regem cui pareant?7 quern sequantur con·
stituunt atque imaginem, ut mihi quidem videtur,2⁸ et similitudinem
nobis praebent quandam rei publicae gubernandae? Atque his quidem iarn,
quae diximus, satis est, ut arbitror, patefactum partem esse aliquam civitatis
et civium alteram militarem, neque milites sine certo praeceptore ac prin-
cipe recte constare, ut non modo iam arma in rebus temperandis publicis
necessaria sint, verum sine eo quoque, qui ea tractet praesitque atque impe-
ret his qui induerint, inutilia fuisse atque esse quam plurimum et multa et
magna persaepe attulisse detrimenta civitatibus.

Exemplorum autem sunt plena omnia. Verum fas esse haudquaquam
putaverim quicquam hodie a me nisi laetum iocundumque proferri. Itaque
de imperatore, his praetermissis, de quo mihi secundo dicere loco propo-
sueram,29 iam exordiar. Qui quidem locus etsi suapte solet natura cum
decore etiam splendorem afferre orationi atque ubertatem,³⁰ tamen eius
ipsius, de quo res est, conspectus admonet modestiae excellenti quadam sua
singularique modestia. Multa tamen esse arbitror, quae in eo qui sit bello
administrando praefuturus requirantur, quae M. Tullius in oratione quam
pro Gn. Pompeio de deligendo imperatore³¹ habuite quattuor in capita
eleganter distribuit: in scientiam scilicet rei militaris, in virtutem, auctorita—
tem, felicitatem. Onoxander autem, qui ad Veranium de perfecto impera-
tore Graece scripsit,f et felicitatem praeteriit et quaedam addidit, quae tum
necessaria sunt, ut idoneus esse imperator quis possit, tum expetibilia, ut
omnium sit rerum quae ad eum quoquo modo pertinere possint quacunque
ex parte omnibus, ut aiunt, numeris quam cumulatissimus.

Inter ea quae adesse oportet, dicendi quoque facultatem vir ille doctissi-
mus connumerare visus est, et recte quidem mea sententia. Quo enirn
pacto consilia explicabit sua? Quomodo adhortabitur, inflammabit in peri-
cula, in mortem aget milites, quod fieri quandoque necesse est, qui elinguis,
qui rudis, qui ineptus erit? Magna vis est, mihi credite, comptaeque atque
eruditae orationis. Solent, cum est cum hostibus cpngrediendum, pro con-
suetudine sua quique musicis variis concentibus³² et clamoribus excitare
animos eorum qui inituri sunt proelium atque incendere virtutem. Sed pro-
fecto nullae voces, nulli cantus tantam habere 1n sese vim ad stimulos ardo-
remque animis iniciendum³³ possunt quantam docti imperatoris eloquent-
isque concinna accommodataque oratio. Quae si movere lapides, quod de

⁶ Cicero, Oratio de imperio Cn. Pompei, 6.
f Onosander, Strategicus, translated into Latin by Nicolo Sagundino in 1456.

