ESSAYS 321

48. Quiesj

Inter Sphingis quas poetae ferunt obscuritates, illam¹¹⁹ quoque fuisse
manifesto constat, qua rogaret: ‘Quod cupias, quid id est, quod etsi in
manibus est, captio tamen numquam est.‘ Id vero cum circumferretur ali—
quando in gymnasio neque assequi quicquam disputando possent, Sortes
adierunt. Responsum huiusmodi disticho est datum:

Mortales, cupitis requiem fugitisque cupitam;
Sic longe vestris exsulat a manibus.

Ex eo, procurante id maxime atque annitente dea, quod ita neglegi¹²⁰ eius
beneficium aegrius tulisset, deorum concilio decretum ut plerique deinde
labores et conatus nostri recidant in irritum et comes fiat paenitentia.

49. Iniuria

Natura fuit Legibus perpetuum cum Iniuria certamen. Ergo cum iusta ali·
quando pugna concurrissent, desuperata hoste, victrices Leges sumpserant
supplicium atque infelici arbori appenderant. Potentia autem, utpote quae
saepe auxerat ea adiutrice opes, cum accurrisset, excisa protinus et diffrac-
ta¹²¹ reste qua penderet, liberavit. Sed ea mox facta superbior ne a libera-
tore quidem temperavit.¹²² Itaque cum rursum Legum invocaretur opera,
responderunt Leges: ‘Olim oportuit, cum potuimus, nunc et nos paremus.
Vestram vos alumnam ferte.’

50. Astrologia

Sophistae nuper demortui umbra cum ad praetores Minoemque et Rhada-
manthum, quibus iurisdictio apud manes obtigit, descendisset dixissetque
causam, iudices ut perpetuo erraret, quod et vivendo facerat, edixerunt. Ita
curn in fatidicam aliquando anum incidisset ut apud se esset,¹²³ umbram
anus rogavit. A qua quidem postea edocta‚¹²⁴ cum de caelo et stellis deque
earum variis multiplicibusque motibus et natura dissereret confidentius nom-
inaque earum et numeros memoriter recenseret et praesciam se tandem
rerum omnium futurarum profiteretur, maximam in sui admirationem
universum prope orbem anicula converterat. Religio detulit ad sacerdotes
causam, qui responderunt: ‘At sine paulum, umbra ut abscedat irridebitur.’

51. Invidia

Apologi quoque isti mei, quos genui, quos eduxi quosque ornavi pro facul-
tatibus, cum legi se a doctis neque contemni penitus viderent, hanc mihi

5 Ed. and transl. Par, 118.

