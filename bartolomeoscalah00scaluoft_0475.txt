POEMS 435

Atque immaturis onerat sua germina baccis.

Mascula foetificat, nullos dat femina fructus,

Quae tamen et priscos aluit nulla arte parentes. 370
Corna[item]; nam quae ipsa famem quoque pellere possunt,
Irritent quamvis acri gustata sapore

Guttur‚ sed condita tamen mitescere suerunt.

Corni autem truncos inter durissima ligna

Connumerant, mas si fuerit, nam femina mollis. 375
Mascula duritie praestat et saecula vincit

Et buxo et taxis certat neque cedit amaris.

Quando autem aetatis victum componere primae

Coepimus, indignum non sit si coepta sequamur.

Castaneas igitur nunc tandem et munera dicam 380
Silvarum prima et corylos, sua dona deorum,

Iuglandes longasque nuces pinusque valentes,

Poma dehinc huius, quae pars erit ultima curae3

Sed pinum ante alias, prima est nam gloria pini.

Egregia in pino species comaque inclita pini est 385
Et nucleus suavis dapibus. Sed et utile lignum

Mensisque et lectis, ratibus tabulata marinis

Inde petunt nautae. Quam plura ad commoda et artes
Materiam praebet fabris urbique forique!

Nec te forma tamen capiat, vel tanta libido 390
Spectandi, ut pini plantam prope tecta propages.

Arbor letifera et Stygio sacrata tyranno est.

Nam si pina cadant rostris percussa volucrum,

Pondus habent mortisque dolos cum pondere portant.

Turbinis in morem crescunt implentque trilibrem 395
Edurantque sua in testa et servantur in annos

Pinuclei, binis mater quos protegit armis.

Praeterea liquidum distillat cortice gluten

Et coit in baccham pro iureque fumat ad aras,

Aut in praeduri speciem mutatur electri. 400
Non ego te indictam, quam fert Germania, pinum

Praeteream. Autumno sudant de viscere guttae,

Quas adipe incoctas porcae lactentis ad usus

Traducit medicina bonos et succina lucent.

Iam neque castaneis quicquam mortalibus aegris 405
Utilius natura dedit nutricia mater.

Hinc potes et pecori stabulis alimenta retento

Praebere et servare bovem iumentaque laeta.

Vitae adsunt etiam nostrae, nam pabula praestant

