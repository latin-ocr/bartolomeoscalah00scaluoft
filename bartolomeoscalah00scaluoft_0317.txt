ESSAYS 277

magna cum omnium admiratione per universum orbem vulgata sapientia
ut neque mea neque cuiusvis oratio magnopere sit desideranda.’

Cum haec ita dixissem pluraque pararem, modestissime Cosmus sic
interpellans abrupit,

‹COSMUS.›⁹‘Quanquam,’ inquit, ‘nec me nec mortalium quenquam
fas esse putem cognomine appellari sapientiae quoniam ea stultitia est apud
Deumss soleamque saepe non probare Graecos propter illos septem, conte·
mnere etiam Apollinis oracula propter unum Socratem, etsi valuerit ille
quidem ingenio, si Platoni¹¹ credimus, nostros etiam nonnihil mirer, qui et
Sempronium et Atilium primo propter legum eruditionem, deinde aliam
tamen ob causam Laelium sapientes nominarint,i tamen paulo ante mecum
tacitus ipse quoque animo evolvebam eadem fere quae a te sunt paulo ante
narrata de unius immortalis atque omnium patris et creatoris Dei in
homines munificentia, cum etiarn paulum me addubitare coegisti. Nam
cum de Deo mentionem faceres, non tanquam unus sit ac solus omnium
creator et rector, sed quemadmodum plures esse putares numero es locutus.
Quid autem est stultius, immo vero puerilius quam turba quadam omnige-
num deorum inanissimisque quibusdam commentationibus confictorum
caelum ita oneratum reddidisse ut potuisse Atlantem diutius sustinere
vehementer admirer? Soleoque Varronem legens non mediocriter sive
superstitionem sive ignorantiam accusare antiquorum, qui etsi excellentissi-
mis fuerunt ingeniis, ut multis rebus manifestissime constat, hac tamen una
in re non modo non ingeniosi mihi videntur, sed tanquam pueri potius aut
certe delimntes senes deridendi. Quis enim non rideat non Ianum aut
Iovem aut Neptunum aut alios, quos appellat selectos viginti deos, sed
quasi gregarios ceteros et paene infinitos ut ne potare quidem, cui Potonam
praefecerunt deam, neque edere,¹0 cui Educam appellatione deorum indig-
uerint? Aesculanum vero et Argentinum, quos propter aes argentumque
habendum coluerunt, Seiamque et Segetiam, Nodatum‚ Volutinam, et
cetera rusticorum numina consideranti, ¹¹ ex vitae utilitate et necessitate
potius quam aliqua excellenti disciplina religionem sibi constituisse mihi
videntur, ut non solum triginta deorum milia quae sunt apud Hesiodum,
verum multo etiam plures pro rerum creatarum diversitate confingi potuis-
se non dubitaverim.¹ Quod etsi te pro tuo Christianae pietatis perpetuo
ardentique studio longe ab eo tam futili errore abesse¹² putem, tamen tua
illa deorum tam saepe repetita pluralitas, ut ita dicam, me admonuit ut
paulum antiqua illa somnia confutarem priusquam ad ea ipsa accederem

⁸ Ι Corinth. 1:20.

¹¹ Plato, Apologia, 21 A.

ἱ Cicero, Lael. I,i.

i Theogonia, cs. StAugustine, CD. IV,8-11.

