428 PART vl

Tum primum immeritos cepere ferire iuvencos

Inque sequi lepores et retia tendere cervis

Mandereque imbelles damas placidamque bidentemÍ¾ 75
Tum captare grues laqueis et fallere cantu

Compertum turdos avidoque recondere ventri.

Sed nec pavoni parcunt variisque columbis:

Iam nihil immundum est, mactant nam cuncta vorantque
Quicquid habent terra et caelum et Neptunia regna. 80
Ingluvies ah dira gulae, nos tigride fera

Peiores ursisque feris saevaque leaena:

Namque fame cessant pulsa nec laedere quaerunt,

Nos bellum assidue gerimus cum gente ferarum

Nec requies datur ulla mali, sub viscere viscus 85
Conditur et noster bruto est de sanguine sanguis,

Delitiae sordent naturae, vilia poma

Vileque olus, nucibus ludunt: ea gratia restat.

Non est iam dapibus silvestribus ulla voluptas,

Nil sapiunt mori, sapiunt nil munera fagi, 90
Corna nihil sapiunt, sorbum quoque desipit et glans.

Nec tamen arboribus minor est sua gloria nostris

(Nam nequeunt mores naturae extinguere laudem

Corrupti aut rerum certas invertere formas),

Nec tamen ex uno silva est memorabilis usu: 95
Namque rates et bella parat clipeosque ministrat

Hastasque et tormenta, quibus ruit Ilion altum.

Sed nos nunc pacis potius bona dona canamus.

Sunt sua silvarum gratissima munera paci:

Inde domos et templa deum et Capitolia celsa 100
Aedificant grandesque ferunt ad sidera moles.

Nanque ego privatim nec quae sint commoda dicam,

Vana foret quoniam innumeris solertia rebus

Nec dici potis est paucis variata supellex.

Non tamen id quoque praeteream, nihil utile vitae 105
Est adeo, ex quo Vulcanus mortalibus ignem

Praebuit, unde et caelicolum sortitus honorem.

Sive dedit casus: fulmen iaculatus ab alto

Iuppiter aeriasque ulmos quercusque valentes

Monstravit nutrire focos et pabula prima 110
Ligna voratrices propiora ussere favillae.

Inde ignis vitae multos traductus in usus,

Quos tibi silva dabit: silva est quae continet ignem.

Hinc Vestae aeterna est adolere altaria coeptum

Inde igni atque vocare deos in vota precesque3 115

