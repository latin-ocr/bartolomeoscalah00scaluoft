ESSAYS 339

quantum et ipse, qui et comptius carmen et expolitius orationem
condere es solitus, convenire melius multo quam qui laboris et
studii huius inexperti, aut nihil omnino legisse aut aliena tantum
cognovisse contenti sunt, veriusque didicisti. Vale.

Cum pedum me dolores detinerent domi, veni in Pinthiumd Bernardus
Machiavellus, amicus et familiaris meus, ut me viseret. Ingressus in cubicu-
lum, cum salutasset, consedit ad focum. Bruma enim erat et per eos dies
Boreas cum perflasset impetuosius, oppleverat montes circum vicinos
nivibus ut omnia tunc magis rigerent gelu et frigora multo graviora et
molestiora viderentur. Rogavit deinde de podagra me ut habuisset, atque ad
curandam omni industria¹ valitudinem amice admodum vehementer est
cohortatus. Cum autem respondissem aliquot me dies laborasse ex pedibus
et egissem gratiam et quod² ad me visendum accessisset et quod adeo
prudenter curae admonuisset valitudinis, silentii aliquid subsecutum est.

Paulo deinde post ‘Carnisprivia sunt,’ inquit, ‘et tu iuventutis huius
nostrae percalles mores. Lapidibus omnes urbis infestant vias; sicubi otium
est a³ lapidibus, obstruunt aditus viarum et tigillos⁴ opponunt gradienti-
bus quasi repugnacula, nec transire ulterius sine stipe licet. Qua persoluta
semel bene (quod aiunt evenire cum Charon‹t›e⁵ ad Stygem) ageretur
nobiscum si deinde ceteri⁶ quoque transitus fierent immunes. Incidis quo-
cumque te vertis in capses novos et nova pretia extorquentur. Quod etsi
admodum incivile est, tamen antiqua consuetudine atque indulgentia libere
ridetur. Sed ea potissimum causa fuit cur tardius multo quam voluissem ad
te venirem. Ardebam enim desiderio videndi tui atque alloquendi, ex quo
te in morbum incidisse noveram.’

‘Tum ipse lepide,' inquam, ‘narras Sed ea mihi carnispriviorum⁷ licen-
tia saepe videri nimia solet, et detestari etiam et perniciosam putare Cos-
mus Medices,⁸ pater patriae nostrae,⁹ sapientissimus civis, consuevit. Qui
quantum etiam non probabat quod usurpasse crebro aiunt Nicolaum
Uzanum,⁶¹⁰ male habituram civitatem nostram, curn ea tempora advener-
int, quibus iuvenilibus sit his carendum ludis. Instrui, scilicet bonis artibus,
et discere prima aetate prudentiam gravitatemque civilem Cosmus malebat,
non irritari fervorem aetatis et addi, ut ita dixerim, insanienti, quod magis
possit efficere insanum. Et in his quidem quae geruntur ab his, maximum
quoddam et ad agendam vitam et ad gerendam rem publicam momenti
inest. Sunt enim universarum actionum nostrarum quae principio inhaeres-
cunt nostris animis, ut in aedificiis, quasi firmissima pedamenta,¹¹ quae si

‘¹ Scala‘s house in Borgo Pinti.
⁶ Niccolo da Uzzano (1359-1431) was one of the leaders of the aristocratic Albizzi

faction in the 1420s, ADainelli, ‘Niccolo da Uzzano nella vita politioe dei suoi tempi,’
Archivio storico italiano, serJ, 17 (1932), 35—86, 185-216.

