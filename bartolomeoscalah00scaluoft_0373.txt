ESSAYS 333

84. Iustitia

Signum fuit Iustitiae pervetustum ad ingressum praetorii marmoreum ele·
gantissIma caelatura, siue oculis, sine manibus, erecto²⁰¹ in caelum vultu;
intus quoque ad tribunal alterum diversis insignibus, nobilitate caelaturae
par, strictum in sinistra gladIum ostendebat altius, dextra tenebat bilancem
atque oculos quidem ad dextram advertisse magis videbatur. Eo, quod ante
ingressum stabat, arbitror, instruebatur praetor ut terrenarum is oblitus
rerum, oculos ac manus haberet abstinentes neque munera, iudiciorum ve-
nena, admitteret in praetorium. Quod autem ad tribunal erat ut esset in
ferenda iudex sententia fortior ac veritate prudenter cognita, quod oculis
significatur, aequitatis causae magis quam tristioris severitatis inhumanio-
risque iudicii ut haberetur ratio, admonebat. Mirantibus ergo ceteris ac
duobus his²⁰² Iustitiae simulacris omnia fere iudiciorum, quibus humani
coetus conservantur, contineri praecepta plane asseverantibus, aliter longe

sentiens, ridebat Verres.

85. Dies

Nox, cum fratri lucem invideret ac plenioris aliquando lunae illustraretur
radiis, Diem videri se volebat iamque non venatores modo, sed viatores
quoque et nuntios, sollertiores²⁰³ item quosdam ex colonis ad Diei officia
excitaverat. Cum id rescisset Dies, Aurora praemissa admonuit ut suo se
regno soror contineret, provocaturumque ad Solem, communem parentem,
si illa pergat, comminatus. Mox vero cum ipse accinctus advenisset, Nox
territa diffugit. Quod nisi intercessisset Tellus aditusque insequenti obstru-
xisset,²⁰⁴ Nox profecto occubuisset funditus. Dies regnat.

86. Dies

Aurora quoque pulchritudinem iactans suam vix inducebat animum ut Diei
advenienti cederet, ac coli etiam ab hominibus, vel quod lux videretur vel
certe afferret, postulabat. Respondit sacerdos: ‘At maneto, dum sacra appa·
rentur.’ Sed intervenit Dies.

87. Dies

Sole occidente Umbrae cum subivissent, impotentius exercebant regnum ut
Iovem quoque detrudere iam caelo sibi posse suaderent. Id ergo praecavens,
Iuppiter dat Hyperioni negotium ut eas nimium insolescere non sinat.²⁰⁵
Is Diem armavit. De Umbris triumphat Dies.

88. Lux

Chaos cum omnia dudum contineret, Tenebra autem et Lux cuncta infes-

