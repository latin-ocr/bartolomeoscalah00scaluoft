ESSAYS 311

rato intervenerunt. Lupum mater, leonem pullus, ridiculo⁴² effinxerant
ludos ita de hostibus⁴³ referentes. Quod per eos dies Saturnalia erant,
animi gratia ita vagabantur. Statim primo conspectu, dissoluta contione,
omnes diffugerunt⁴⁴ ut ne amotis quidem larvis revocari quirent. Dryas
autem, quae e quercu spectaverat, mirata tam subitam rerum mutationem,
inquit: ‘Hos videlicet ita⁴⁵ in tuto fortes larvae quoque in periculis pertur-
batos agunt.’

17. Timores

Peregrinari Portentum cum decrevisset et perlustrare orbem, paratis [eis]
quae opus ad iter longius putavit quo esset viae labor levior, eadem secum
in raeda Religionem coniugem et ex ea natam⁴⁶ suam Superstitionem
collocavit. Raedam nobilis clientela Umbrae, Suspiciones, Vanitates, Cu-
riositates, Rumores, Insomnia et sescenta huiusmodi sequebantur. Agmen
larvae claudebant multiplices atque omnigena monstra referentes. Quo-
cumque advenisset, effusae paene populariter obviarn nationes adorabant ac
certatim, collatis donariis, templa exstruebant nec non ex solido argento
atque auro constituebant simulacra. Ad Heliopolim autem (ea est Solis
civitas) cum venisset, Heliopolitani portas clauserunt. Quod quidem Por-
· tento necessitatem fecit experiundarum virium. Et quod erant perpauci
intra muros defensores, haud magno negotio expugnaturum ratum. Tor-
mentis primum machinisque admotis, ut urbem dederent postulabat. Cum
nihilominus repugnarent fortes, maiores hostis multo conatus parat. Terrae
motibus ergo et lapidibus, quibus super urbem pluebat, et cornibus⁴⁷ ag·
gressus et ardenti caelo infestior comparebat. Nec⁴⁸ larvae minus terribiles
inferebant signa, quae, nescio quod pacto, maiorem etiam quam veri metus
consternationem solent afferre. His in difficultatibus oraculum obsessi
adierunt. Pervetusto autem in templo Apollinis sortes colebantur. Quae re—
sponderunt admitterent Religionem atque aditus⁴⁹ tamen urbis diligenter,
ne turba quoque irrepat, custodirent.

18. Immortalitas

Filius familias beatus fortunae, corporis et naturae commodis Immortalita-
tem desiderabat. Parentes quoque, ut esset superstes, diesque et noctes vota
facientes deorum advolutabantur aris. Forte autem illa, cum de more lustra·
ret terras, ad hos divertit. Et quod esset forma augustiore et multo supra
humanam speciem, primo statim adventu horrore omnia complevit. Mox
cum advenisse Immortalitatem cognovissent, deae advoluti pedibus sup-
plices petebant ut natum reciperet inter suos atque a morte, quod sola
praestare ipsa posset, vindicaret. Quibus dea: ‘Me ut amet,’ respondit, ‘et
quocumque vocavero, praesto sit necesse est: obvigilet.'

