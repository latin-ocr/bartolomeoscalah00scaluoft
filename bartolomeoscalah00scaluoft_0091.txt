PRIVATE LETTERS 51

rer, Fr‹ancisco› Sfortiae, avo soceroque vestro, clarissimo cuidam lumini
aetatis huius, carus.b Deinde, cum vita gloriosissima iam ille functus esset,
multis magnisque beneficiis ornatus a filio et ad secretiora principis consilia
vocatus. Servantur etiam nunc apud me scripta illa ornatissima et quidem
in deliciis, quibus inter principis consiliarios adnumeror.c Putavi vivere
amplius non posse, curn ille subtractus a nobis atque e vita abiens tanto pa-
trocinio, tot tantisque bonis orbatos reliquit. Timui enim a rebus multis,
neque ab re quidem, ut res quoque ipsae multae et variae domique et foris
admodum turbulentae ac plenae formidinis inde aperuerunt.

Sed vos, ut subsidiaria fortis acies, cum subiissetis‚ subito effecistis ut
etsi ob illorum merita non possint sine vehementi acerbitate animi redire
in cogitationem, tamen qui dignitatem principatus et gloriam substineat,
>nullus sit desiderandus princeps. Testem habemus prudentiae gravitatisque
vestrae totam Italiam atque extra Italiam duces atque nationes. Quid aucto-
ritate, quid administrandi imperii scientia valeretis et cognoverunt et re
cognita redierunt in viam. Iam nihil omni ferme ex parte conspici licet nisi
firmum, nisi amicum et consociatum vobis. Non dereliquit deus pupillum
et viduam, ut vos sapientissime Pont‹ifici› Maximo paulo ante scripsistis.
Sed profecto deus dignos vos invenit, quos pro sua bonitate atque iustitia
tueretur atque defenderet. Quod nisi factum esset, aut vos in periculis re-
missiores, in turbationibus consilium quid elanguerit istud vestrum, certe
pro pace, qua vestra maxime opera omnia modo continentur—nisi me aves
fallunt—involutam iam armis Italiam et plenam rerum omnium confusione
haberemus. Sed longiorem haec orationem et magnitudini rerum a vobis
gestarum magis accommodatam desiderant.

Hoc tantum attigi ut memet ipsum consolarer, qui soleo, cum subit ani-
mum beneficentissimi principis recordatio atque indigna nex, non conti-
nere posse lachrimas. Vestra me virtus, constantia, fortitudo, benignitas, sa-
pientIa consolantur ut non amisisse principem videamus optimum, sed
principis tantam personam immutatam esse ante tempus dolere possimus.
Iure igitur quodam proprio non debeo alius esse, nisi velim esse immemor
tantarum obligationum mearum, quam Augustinus Rubeus sit testificatus.
Accedunt publicae causae et quidem superioribus multo nobiliores. Aretis-
sime vobiscum patria coniuncta est, atque ausim dicere ex omnibus quas
nostra aetas viderit amicitiis, nulla fuit neque esse potuit convenientior aut
maior. Ea facit ut eadem vobis debeam quae patriae, quam nulli dubium est
vita etiam ipsa bonis viris esse cariorem. Vobis me etiam atque etiam pluri-

b Scala evidently met Francesco Sforza during the year he spent in Milan in 1454-55‚
probably in the Borromeo household‚ see Scala 16 [7].

⁶ Scala was appointed ducal secretary and secret councillor on 7 May 1469; the decree is
edited by D.Moreni, Notizie istoriche dei contorm' di Pirenze‚ Flooence, 1792, ΠΙ, 75-79, cf.
Scala, 56 [42], note 40.

