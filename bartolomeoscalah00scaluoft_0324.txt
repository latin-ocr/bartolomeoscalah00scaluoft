284 PART V

mos atque extorquere assensionem, praesertim si paulo accuratius tracten-
tur: neque prius animadvertatur verum quam cum tandem aliquo modo
contigerit ut experimento ipso atque usu rerum natura melius nobis inno-
tescat. Est enim illud humanae mentis proprium veritatis duci quaestione,
nec prius desistere quam aliquid, ubi demum consistere possit, invenerit. Si
autem, quoniam, ut Platoni quoque placet, tanquam carcere quodam
obscuro clausa est, errantem adhuc et quasi caecutientem nec verum inveni·
entem declinare a vera semita obtigerit, mirabile dictu est quam facile cor-
ruat. Quod si malus etiam sit additus praemonstrator, nil reliqui esse potest
quin ita trahatur in praeceps ut ad eam liberandam vix sufficiant humanae
vires, sed omnipotentis Dei, qui, veritas ipse, unicus est veritatis et certissi-
mus auctor, auxilium implorandum sit.

Unde enim putas tot tantosque errores, et in philosophia et in religione,
iam tum a principio fere conditi orbis aliunde pululasse? Graecia ipsa pro-
fecto, quae semper ob suorum hominum preclara ingenia et ad invenien-
dum exornandumque sollertiam fabulosissima fuit, hinc tantam habuit
disciplinarum diversitatem ut ad sectarum numerum ducentarum et octua-
ginta octo, ut Augustinus auctor est in libris De Civitate Dei,'‘ pervenisse
iam potuerit3 et scientiarum quasi certamen quoddam et confusionem excit-
arit, ut sive de summo bono, sive de virtutibus quaeratur, ut maiora illa de
religione deliramenta praetermittam, nihil fere ex his quae sunt de genere
aliquo bonorum defensores atque assertores proprios non invenerit. Nam
de dolore quidem aut aegritudine—ita enim asperum animi motum praesen-
tis alicuius mali opinione appellari malunt quam dolore—etsi similitudinem
animi morborum et corporis, et vero quidem, inducant, tamen, sive dolor
ille sit sive aegritudo nuncupanda, nihil nobis afferunt praeter contentio-
nem et quasi digladiationem quandam perpetuis eorum disputationibus,
dum27 sapientiam nescio quam defendunt atque complectuntur, quae tan·
quam ex altissima specula despiciat et, quasi ad se nihil humana pertineant,
ambitiose contemnat ac pro nihilo habeat. Quod bona eorum venia dictum
sit, non video quo modo ipsi quidem sint existimandi sapientes.

Ea enim afferre et praecipere hominibus quae humaniter consequi
homines non possint. Quid aliud est quam, nulla ad auctores ipsos redun-
dante utilitate, frustra se iactando atque ostentando hominum studia ad se
ipsum tandem contemnendum irritare? Afferunt tamen Brutos, Torqua-
tum, Maximum, Paulum, Catonem, et ex Graecis Telamonem, Anaxagor-
am, Theseum, compluresque alios, mulierculas etiam fortissimas, ut hi col·
ligunt qui consolationes scribere consueverunt. Indolentiam tamen illam
suam sive potius stuporem mihi non persuadent. Etsi enim fortiter illos
tulisse facile crediderim dolorique viriliter repugnavisse, tamen nihil omni-

'‘ CD. XIX,1.

