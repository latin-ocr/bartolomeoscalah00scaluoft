ESSAYs 337

medium, quod aureus totum limbus²²⁴ undique circumornarat.²²⁵ Pedes
usque ad pallium molliores herbulae totos subtegebant.²²⁶ Manus vero,
etsi paulo apertiores viderentur, tamen velo quodam quamquam pellucido
involutae stabant. Coronam ipsa sibi ad crinium decorem ex herbis flori-
busque et frondibus variis quasi sideribus perpulchre contexuerat. Nam pal-
lium quidem novem puellae, quas Graeci Musas vocant, mirabili artificio
consuerant limboque interseruerant,²²⁷ Musarum opus. Vultum mulier
atque oculos haudquaquam ostendit. Verumtamen ex reliquo corporis
ornatu facile quis oris etiam dignitatem coniectaverit. Paupertas, Pudor,
Continentia, Vigiliae‚ Parcitas‚ Industria, Studium, Promptitas, Iudicium,
Veritas, ut est clementi²²⁸ mansuetoque ingenio mulier, volentes ministra-
bant atque ut deam rerum humanarum et principem excolebant2²⁹ vexil-
lumque sequebantur, cuius altius firmiusque terrae infixa hasta3 ipsum
herbaceo in linteo, quas assiduo Amor cum complexibus gerit pugnas,
egregia pictura continet. Ex ore autem, etsi ipsum mortali aspicere fas non
est, carmen continuo excidit: ‘Amari patior tantum; abstineto a tactibus.'
Toto id campo carmen nulla humana opera insculptum patet, dum vero
ipse, quid mulier sibi, quid ornatus, quid comites signumque et carmen
velint, cogito atque haereo stupidus. Profusior quidam risus alteram in
partem convertit oculos: Veneres illudebant et Cupidines.

99. Celeritas

Navis secundam nacta tempestatem ingenti cum celeritate ferebatur. Cum
altum teneret felixque etiam iamiam²³⁰ videri navigatio posset, incidit in-
sperato in caecos scopulos ac carinam dissecuit. Ita accepto mari cum omni
subito merce in fundum mersa cum venisset, Salacia excepit. Quae mox
audita ex naufragis‚²³l qui morientes lamentabantur, causa: ‘Non novum
est,' dea inquit, ‘obfuit celeritas?

100. Numerus

Centum est taurorum apud Homerum supremum sacrificium, centum et
poetae tradunt lunae esse potestates, portae quoque veteris Thebes centum,
et anni centum vitae nostrae terminus. Centum estis et vos, Apologi, nunc
iam, ut numero valere possitis, si desit virtus. Valete, ΑροΙοςί.232

