352 PART V

Cum finem fecissem dicendi, Bernardus aliquantisper obticuit, expec-
tans, credo, prae modestia, quoniam praeterea dicenda restarent quae qui-
dem quas ego tueri velle partes videri possem confirmarent. Cum autem ex
illius silentio id fuissem conspicatus,⁸¹ ‘Congessi,' inquam, ‘plura⁸² etiam
fortasse quarn necesse fuit. Te modo habe0⁸³ audire, ut quid tu tandem
censueris, non quod mihi ita occurrerit, sequendum putem. Meministi
enim hac me condicione⁸⁴ ad dicendum supra venisse, ut tu demum quae
esset tua his omnibus fere de rebus sententia explicares.'

Turn ille, ‘Memini,'⁸⁵ inquit, ‘et quando pro legibus mihi habenda ora-
tio est, non fecerim modeste si peccare incepero in leges nec stetero ipse
nostris iam conventis. Prius autem quam ad ea veniam quae a te sunt pru-
dentissime disputata, necessarium videtur ut aliqua de origine iuris ac
legum deque eorum generibus appellationibusque brevissime percurram.gg
Sic enim fiet, arbitror, quod quaerimus inventu multo facilius. Neque vero
unum dumtaxat naturae ius est, de quo paulo ante tam multa, quod et
ipsum non hominis modo, sed omnium quoque animantium commune est,
atque unde fateor cetera quoque iura tamquam a parente quadam fecundis-
sima producuntur. Verum tamen differt a iure hoc, quod naturale appel-
lant, illud, quod,⁸⁶ quia gentes tacito inter se consensu utuntur, eam sub-
ministrante natura convenientiam, dicitur ius gentium, quod quidem non
transit in alienas species, sed homines modo et quidem ubique terrarum
omnes eo iure comprehenduntur. Hinc emptiones sunt, hinc venditiones,
hinc constantia dictorum conventorum, hinc rerum permutationes ad
hominurn utilitatem commoditatemque vivendi, quae magna ex parte nunc
constant pecuniarum usu, sunt introductae. At quoniam diversi admodum
sunt mores, diversa item cuiusque fere civitatis constituta. Tertium iuris
genus fit, et civile nominatur. Didicisse furari apud Spartanos olim ex Ly-
curgi legibus ln pretio fuit. Duodecim tabulae quadrupli poenam statuerunt
furibus3 nos vero, si quis furti est convictus, ignominioso mortis genere
damnamus, atque e furca suspensum laqueo guttur perstringimus.

Ceterarum quoque rerum apud diversos non diversa modo sentiuntur,
sed contraria etiam penitus instituta servantur. Gaetulae mulieres agros co-
lunt et virilia exercent3 miscentur quibuslibet presertim advenis sine
rubore. Idem et Bactrianis mos est. Contra apud Arabos adulterae interfic-
iuntur, neque deprehensae modo hanc fortunam subeunt, sed in suspectas
quoque saevos sese ostendisse quarn decorum est.¹³¹¹ Babylonii (ut ait
Herodotus)ii lege lata medicos non admittunt, deferunt in forum aegrum,
neque viatori transire prius licet quarn omnia fuerit diligentissime ex ipso

⁸⁸ Cf. Justinian, Instit. 1,2‚1.
33¹¹ Cf. Eusebius, Prep.evang. V1.10.276.
¹¹ Herodotus, Hist. 1‚197.

