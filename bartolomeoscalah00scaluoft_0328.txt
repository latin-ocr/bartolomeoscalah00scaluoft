288 PART V

Et paulo post utiles esse existimans eiulationes:dd

Fidae casus nostri comites
solvite crinem,

per colla fluant maesta capilli
tepido Troiae pulvere turpes .....
paret exertos turba lacertos.

Demumque, cum eas veluti ad pugnam aliquam rebus omnibus instruxerit,
concludit iterum:ee

iterum luctus redeant veteres
solitum flendi vincite morem.
Hectora flemus.

Cur non ipsa tantum flet, sed ceteras invitat ad luctum? Cur illa tandem
vertitur in canem a poetisff nisi quia, amissa ob nimium dolorem ratione
et mente alienata, etsi hominis figura restaret, animus tamen in bruti abie-
rant naturam?

Quamobrem ita dolendum minime existimo, neque putandum nos
statim, si quid accidat incommodi, propterea esse miseros, quoniam ita nati
sumus ut quam plurimis fortunae telis obnoxia sit vita nostra. Etsi enim ea
vim habet dominatumque fortuna ut necesse aliquando sit sentire ferien-
tem, non tamen animus ratioque fortiter resistere repugnareque non potest.
Ita fit ut causa adlata dolendi, quod plerunque accidit, non possimus fundi-
tus non dolere, quod velle videntur nonnulli, id est duros nos lapides et
non mollem humum putare. Neque rursus manus dedere debeamus dolori
eoque prosterni, tanquam qui in maximo constituti malorum, nihil cur
non miserrimi simus videre valeamus'

‹SCALA.› ‘Audire mihi visum sum, Cosme,’ inquam, ‘dicente te, natu-
ram ipsam tuo sese nobis ore aperientem. Et mirabile dictu est quantum
Graecos philosophos prae te contempserim, qui impetu quodam verborum
subtiliumque dumtaxat argumentationum, quasi machinis tormentisque
quibusdam admotis, non assentiri animum, quod tu egregie fecisti superiore
oratione tua, sed oppugnare potius captivumque non ducere, sed trahere
videntur. Illam enim, ut ita dixerim, Stoicitatem, quam tu nunc primum
fecisti ut non probem, etsi antea sum sectatus, magis me hercule Epicureos
et voluptatem callidam quidem et blandam vitae nostrae insidiatricem
fugiens, quam, quod illi mihi omnino satisfacerent, iam non possum non
despicere, eaque, quae soleo splendore ductus virtutis atque honestatis laude

dd lbid. 83-87.
⁶⁶ [bid. 96-98.
ff Eg. Ovid‚ Met. xn1,4oo ff.

