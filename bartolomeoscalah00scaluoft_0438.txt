398 PART v

concilio, in quo ad Emporium oppidum de Florentia consultatum estf' ut
cetera modo praetermittam, Pisani oratores, qui et ipsi eo convenerant ad
deliberandum de rebus communibus, primi omniurn evertendam esse a
stirpe hanc urbem censuerunt. Quam crudelissimam sententiam cum multi
praeterea secuti fuissent, Farinata ille Ubertus‚ magnus vir, ne quid tale
fieret, prohibuith Sed minime per Pisanos stetit quin perirent Florentini
funditus, qui paulo ante, cum in Baleares expeditionem paravissent atque
a Lucensibus per eam armorum absentiam impeterentur antiquis hostibus,
ne ipsi perirent effecerant.

Sed antiquiora omittamus, si quidem plus habere virium recentiora
solent. Superioribus enim annis quid praetermissum est a nobis ut Pisani
sublevarentur ? Quid excogitare animis potuere aut petere a nobis quod
non sit datum quam liberalissime ? Remissa vectigalia. Concessum ut hono-
ribus atque magistratibus, tanquam Pisae liberae forent, fungerentur. Locus
ad conveniendum datus. Permissum tandem ut curiam, ut priores sena-
tumque haberent. Quae tamen indulgentia nostra, ut res ipsa demum
declaravit, ad eorum in nos superbiam addidit atque ingratitudinem, nec
quicquam (quod evenisse fuit convenientius) ad fidem erga nos suam obse-
quiumque retinenda profuit. Desciscunt ergo a nobis Pisani, atque eo qui-
dem tempore quo nobis eorum constantia et virtute magis opus fuit. Occa-
sione enim praerepta, quod in constituenda libertate res videretur nostra
publica perturbatior, quos iuvare dubiis quoquo modo in rebus debuere,
impetiverunt armis bellumque intulere, et Lucensium quosdam male fidos
populos ac regulos ad easdem artes pertraxere, sollicitatis etiam contra nos
finitimis amicis et foederatis Senensibus et Lucensibus. In quibus quidem
ad hanc diem maior gravitas fuit quam quae Pisanorum talibus studiis
permoveri quiverit Sunt vero nonnulli iarn quos incepti paenitere sui perfi-
diaeque necesse est, quibus multo aliter res cecidere quam a principio ipsi
existamaverint. Saepe enim accidit ut fluctuet melior causa, sed ut faciat
penitus naufragium accidere non potest, gubernatore atque administratore
rerum humanarum Deo. Neque nos de reliquis dubitamus, quin, recognito
tandem errore, redituri sint in viam veteremque nostrae Reipublicae cle-
mentiam imploraturi.

Sed interea respondeant nobis, mi Trebati, qui nos vituperant, quid hac
in parte non probent. An nos plura indulsisse quam oportuerit reprehen-
dent et facilitatem et benignitatem publicam, quae peculiaris est nostrae
civitatis, condemnabunt ? Quae enim ex omnibus Italiae urbibus—nam de
extraneis modo dicere nihil attinet—quae, inquam, urbs, qui populi unqu·

ἕ In 1261, after the defeat of the Guelfs by the Ghibellines at Montaperti in 1260.

¹² Farinata degli Uberti‚ cf. Dante, Ins X, 91-93: ‘ ‘Ma fu' io sol cola, dove sofferto l Fu
per ciascun di torre via Fiorenza,l Colui che la difesi a viso apert0.'

