374 PART v

 

sas in manus cum per litora deambularent. Quibus³⁵ quidem piratae pro
arbitrio abusi, parentum oblivionem, quia tenera aetas fuit, facile induxe-
runt,³6 lucrum cupiditatemque pro parentibus ut colerent suadentes.
Quam quidem cum nonnullae artes vane iactarent originem, nobiliores
quaeque reclamabant atque eurn ortum aspernabantur. Unde³⁷ inter artes
de genere exorta contentio est. Ergo ex his Poetica in medium adduc'ta
fabula sic controversiam diremit. ‘Duas'‚ inquit, ‘formosissimas olim
virgines Ingenium, Palladis Iovisque filius, eodem in tempore adamavit
Gratiam et Cupiditatem3 atque ex Gratia quidem filias suscepit artes quas
vocant bonas, ex altera vero alias quas piratae cum rapuissent sordidas
reddidere. Ita artibus idem pater Ingenium, cuius ex Iove origo est, diversa
mater, a qua diversitatem Naturae quoque illae retinuerunt. Sed quando in
artium incidimus narrationem, si placet, quod de nutrice quoque earum
fabulantur adiungamus. Nam et hoc, ni fallor, minime contemnendum est.
Laudem igitur nutrivisse artes dicunt. Ea Meriti Linguaeque filia fuit,
pulcher‹ri>ma forma mulier atque omnibus prope mortalibus ob³⁸ oris
ceterorumque membrorum dignitatem et suavitatem morum adamata.

Casta est enim veraxque et modesta et gravis, quod quidem in femina ·

perrarum est. Unguentorum fucorumque atque artis omnis nescia, gaudet
vero simplicitate naturae, non loquax, non assentatrix, non odiosa, non
invidiosa, non insidiosa, non avara, nihil simulati aut dissimulati habens.’
Risere sordidae artes atque e³⁹ concilio abeuntes, corruptoribus adhaes-
erunt suis. At bonae plausum Poeticae praeclarum⁴0 dedere.

30. Pecunia
Bi, 38v-39r

‹E›xtruxerunt quondam Pecuniae matri aram Curae filiae, quibus cogno·
mentum est edaces, diesque ac noctes parenti supplicabant sacris. Rogavit
ergo natas aliquando mater ut etiam simulachrum sibi fieri curarent,⁴¹ ut
coleretur ab hominibus. Quod autem caecae sunt illae quidem, nec qua sit
figura mater cognovere, rogaverunt matrem ut qua potissimum forma fingi
vellet aperiret. ‘Ex ligno igitur,' inquit, ‘primum atque eo quidem ignobili
facitote me, ne si ex auro effinxeritis, furibus celeri praedae sim, quorum
vos in me novistis petulantiam et quanto semper studio circumvenerint.⁴²
Facie vero sum humana, corpore neglectissimo atque extrema macie,
utpote quae quondam, ut novistis, inedia perierim. Titulo autem me prae-
cipue ut honestetis⁴³ velim, claris quidem litteris, minime vero aureis quo
sim diuturnior: Pecuniae numini impotentissimo. Curae, quae dicuntur
edaces, posuerunt studiosissimae parenti, filiae haud degeneres. Paruerunt
edaces ac celebri in loco erexerunt ut vix invenias qui non adierit et

coluerit.

