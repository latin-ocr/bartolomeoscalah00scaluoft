384 PART v

65. Benivolentia
Bi, 14r

<C›um viri esset facta potens Benivolentia decrevit nubere. At Anterus per-
versissimis numen moribus maledictis disturbabat sponsalia, cui sunt per-
petuae cum illa inimicitiae. Vulgavit ergo corpus Benivolentia. Est autem
apud eos diuturnior magisque ex animo, qui non petunt pretium neque
doti inhiant sed specie ipsa et suavitate tantum coniugii contenti sunt.

66. Inopia
Bi, 14r-rv

‹M>ater Luxuria posteaquam bona omnia sua dissipavisset, ad vitae neces-
sitatem filiam quoque Inopiam venundare¹0¹ animo proposuerat. Id vero
illa cum sensisset, libertati cavens suae, e domo diffugit divertitque forte,
curn latibulum quaereret, ad avarum quendam praedivitemque hospitem,
cui nomen erat Megalolbio. Cum vero intro advenisset, ‘Quid tibi,’ inquit
dives, ‘negotii modo est in nostris aedibus ? Satis est familiarium mihi. Tu
abi? Cui cum Inopia respondisset ad servandam¹⁰² se rem parcendumque
parto magistram esse optimam, ‘Eris ergo,' inquit ‘apud me' dives. Inde
quam luxuriosus non minus inops miserque est Avarus.

67. Querela
Bi, 14v-15r

<N›octurnus auceps cum silvam aucupatoria lucerna totam perlustrasset
rediretque tandem defatigatus atque inanis, olei iacturam ac vestimentorum
querebatur fortuna etiam increpita acerbiter. Responderunt vestimenta
atque oleum, ‘Nos tamen, si sis memor, olim comparavit aucupium. Quid
indigni modo tantum est si eisdem quoque manibus perimus ?'

68. Occasio [Π]
Bi, 15r—16r

Sedentibus ad curiam patribus plebeque103 ad forum, nobilis puella ante

ora circumibat. Forma erat insigni, florenti aetate, vultu candido venusto-
que, caesaries crispa aurea collum humerosque convestiens, non discrimi-
nata in frontem sed ab ea parte (quod et ipsum egregie deceret) capillatior.
Varius autem erat puellae gressus nec tenorem servans. Modo enim, sed
rarius, incedebat graviter, nunc citatior movebat pedes, sagittam¹⁰⁴ diceres
si velit velox fieri. Nonnunquam saltus etiam numerosos quam decentis-
sime edebat, neque quo placeret magis modo facile dixeris. Ita vero circum-
euntem speciemque ostentantem suam plerique ne adspiciebant quidem,
pauci pulchritudine allecti eius in capillos audacius iniicientes manus tene-
bant, nec nisi obsculati eam donatique mittebant. Cum ad me quoque ac-

