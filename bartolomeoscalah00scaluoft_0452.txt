PART VI ’ POEMS

A. LATIN ELEGIES ΑΝΙ) ECLOGUES

1
ELEGY IN PRAISE OF POPE PIUS ῙῙ
c.1459-1460

Chig, fols. 89r-93r, Tr, fols. 89r-93r. Emended by Silvia Rizzo. Cf. Scala, 270-
71 [185-86], R. Avesani, ‘Epaeneticorum ad Pium 11,’ 48, note 31.

Bartolomei Vopisci Schalae Elegia in Laudem Pii Π Pontificis Maximi

Est furor, o Musae, magnos percurrere campos3
Grandia me insolitus per iuga raptat amor.
Ergo favete novem, Phoebeia turba, puellae,
Tuque, pater vatum, pulcher Apollo, fave,
Duciteque audacem, fateor, per vestra sorores 5
Antra deae et sacrum nunc aperite nemus.
Nam mihi de levibus non sunt modo carmina rebus,
Sed nova, sed grandis res modulanda venit.
Nam quid habent homines maius te, summe sacerdos,
Aut melius quam ius religionis habent? 10
Et nobis de te versus nunc, summe sacerdos,
Deque piis rebus religionis erunt.
Sed misere addubito quali te carmine primum
Aggrediar: calami, lingua manusque tremunt.
Audendum tamen est. Dabis ipse in carmina vires. 15
Incipiam: ipse animos ingeniumque dabis
Ergo, sancte pater, saecli spes unica, salve.
Salve iterum, proles quam generosa deum.
Salve, vera salus mundi Christique minister
Atque Dei verus cunctaque iure potens. 20
Nanque potes Stygiis animas revocare tenebris
Ac prohibere nigros mortis adire lacus,
Unde hominum species divorum immixta choreis
Aeternas possit carpere delicias3

