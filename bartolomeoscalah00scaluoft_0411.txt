ESSAYS 371

19. Fortuna
Bi, 32r

‹S›edebat in templo suo altissimo in solio mulier dabatque iura populis,
opesque et divitias pro arbitrio distribuebat. Reges adstabant et principes
rerum omnibus ex nationibus3 araeque advolutabantur omnes gentes ut dea
vitae sortem meliorem redderet et cumularet muneribus. Cum vero invidis·
sent Parcae, monstro emisso trium capitum (id vero Iupiter cerebro excus-
serat), e templo sedeque exturbavere. Ex quo effecta supplex precarium
Fortuna regnum obtinet.

20. Mors .
Bi, 32v

Viatori cum incidisset in vastiores solitudines, visa est omnis gens venisse
obviam atque anheli singuli diffugia quaeritabant. Aderat atro in equo fera,
nec uno dumtaxat modo impetebat, pro arbitrio cuncta armorum genera et
feriendi rationem permutabat atque in fugientum insultans terga, nunc hos,
nunc illos sine discrimine conficiebat. Quare viator obstupefactus, cum ad
eam multitudinem mentem adiecisset atque obvolutas oculis singulorum
male translucidas vittas²⁴ advertisset, ‘quam,' inquit, ‘temere timent lumi-
nibusque occaecutiunt. Quid si quam vivere est, mori melius ?'

21. Requies
Bi, 33r

Virum Prudentia petebat cum pubertatis attigisset annos; quod autem est
ex Iovis orta capite, non cuicumque consentiebat gregario coniungi.
Homini tandem nupsit. Id visum ob mentis ingeniique dignitatem non in-
decorum coniugium, diu tamen infecundum²⁵ fuit. In senecta tandem gra-
vida de viro facta, peperit Requietem.²⁶ Ea vero vel ante quam pubesceret
a procis quam multis petebatur. Verum reiiciebat illa quidem quoscumque
diversos sectari amores comperisset, quorum nonnullos vel ad voluntarium
laqueum adegit. Ipsa cum propriis sese oblectat atque animo morem gerit.

22. Modestia
Bi, 33v-34r

‹O›ps cum vulgasset corpus, ex Plutone extulit Ignorationem, ex Phoebo
vero—namque amavisse ambos constat—eodem partu Notionem et Modest-
iam; et Notio quidem parentis beneficio inter'numina obtinuit locum.
Versari vero cum hominibus Modestiae²⁷ ad instruendum formandumque
mortale genus placuit. Cui cum esset de patrimonio cum Ignoratione
ortum certamen, nam opulentissimi parentes erant atque exquisitissimamm
delitiarum, Ignoratio foedere icto cum gigantibus cum sorore congreditur.

