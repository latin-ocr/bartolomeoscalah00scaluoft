PUBLIC ORATIONS 221

multa iam dicantur, haud est necesse. Earum enim sunt locupletissimi testes
non veterani modo paterni milites, quibuscum ab ineunte aetate puer
primum, adultior deinde, grandior tandem ita versatus est ut in quaque
aetate bene vivendi ceteris exemplo esse posse facile videatur3 sed populi
quoque qui ab eo reguntur multi documento esse manifestissimo possunt,
a quibus quidem non arguitur dominus, sed amatur3 non timetur, sed coli-
tur; ut addita eloquendi excellentia et litteris, idest bonarum omnium
artium, qua plurimum pollet, disciplina nihil iam deesse omnino possit
earum rerum quattuor quas in imperatore quocunque esse oportere supra
diximus.

Nam quid de aetate, si ea quoque quIcquam facit ad rem, cuius in flore
esse videtis? Quid de corporis, quid de fortunae commodis plura dixerim,
quae cuncta vos in eo excellere clarissime cognoscitis?⁴⁶ Genus autem est
eiusmodi⁴⁷ ut admirari potius et colere iam cogantur homines eius glori-
am quam, quod ad nobilitatem Sfortiadarum familiae atque amplitudinem
aliquo modo pertineat, quicquam desiderari queat. Constantio enim Sfor—
tiae dux ille Sfortia invictissimus—Mars, ut aiunt, alter, et in quem iam
referre, ut quondam in Iovem aut aliquem deorum, originem gloriosum
est—paternus avus fuit, ut Attendolorum antiquissimam et nobilissimam
gentem non repetamus altius aut Dacorum⁴⁸ reges.j Patruus Franciscus
Sfortia‚ qui primus eius familiae Mediolanensibus magna cum gloria impe-
ravit, suae aetatis singulare decus, et de quo multo est satius tacere mea sen·
tentia quam non dicere ad dignitatem. Francisco vero fratres fuerunt Leo-
nardus, Bossus, Iohannes, Conradus, praestantissimi fortissimique duces, ut
peculiaris prope iam et hereditaria nimirum militaris praerogativa ad hunc
esse nostrum deferenda merito videatur.k Quod si maiorum imagines ani-
mum vehementissime possunt accendere ad virtutem, ut Crispus Sallustius¹
Q‹uintum› Maximum et P‹ublium› Scipionem et civitatis praeterea Roma-
nae praeclaros viros solitos dicere audivisse ait cum earum ceras intue-
rentur, quid de Sfortiadarum his imaginibus coniectandum erit? Crescet‚
profecto, crescet flamma in pectore immortalitatis cum rerum ab illis ges-
tarum memoria subibit⁴⁹ animum, ut sperandum iam sit his studiis atque
artibus, ista virtute atque exemplis non suorum modo eum esse nomen
laudemque assecuturum, sed ad priscam quoque illam honoris magni·
tudinem virtutisque admirationem propius tandem esse accessurum. Quod
proculdubio sine commodis magnis vestris iam contingere haud quaquam
potest, de quibus tandem, ut polliciti principio fuimus, iam dicemus.

3 For the supposed Danish origins of the Sforza, see lanziti, 109.
Γ ξὶώίζῐηῑῖἔ, gli Sforza, 7. For ‘Conradm’‚ ‘Alexander’ is probably intended.

