286 PART V

beatas etiam quae non pepererint asserat Evangelium.aa Non me praebebo
acerrimum adversarium, si quis id dixerit, talem autem amisisse hoc aetatis
hocque valitudinis, ut supra dixi, quin sentiam ac doleam, efficere nullo
pacto possum. In eo enim persistere, ut omnino dolor non sit malum, id
mihi eorum videtur esse qui nihil unquam penitus doluerint. Quod et
Heracleotes ostendit, qui transfugit cum dolet. Neque plus valet praecept-
orum, quasi quaedam contra naturam bene instructa acies, quam naturae
veritas.

Sed detur non esse malum dolorem, quod tamen non dabit Crantor aut
Carneades3 sed nos demus, qui verum non alicui addicti sectae, sedliberi
inquirimus. Quid tamen erit effectum? Nunquid propterea in rota, in insu-
lis ad metallum, in aculeo, in aere, in exilio, in egestate, in omnium calami-
tate nihil sentiemus? Fieri quidem id non potest, ut supra dixi. Neque
tamen quod dolor non sit malum non consenserim. Illa enim inter se non
pugnant, neque quod dolet statim malum est, immo vero non nunquam
etiam bonum. Quaemadmodum si quis aut secandam aut urendam partem
aliquam corrupti corporis medico tradiderit ne reliquum quoque contabes-
cat atque dissolvatur, non erit sine dolore sectio aut ustilatio, id ipsum
tamen secari et uri non solum existimari non malum debet, sed fortassis
etiam bonum, quoniam causam praebet ut reliqua a contagione et morbo
liberentur. Quid est enim aliud bonum quam, cum recta ratione, causa
quaedam qua vita, quam paucioribus fieri potest molestiis, ita traducitur ut
propter vitam vita non defraudemur? Quod si cuipiam videatur insolens et
dura ista diffinitio, erit forte aliud tempus cum de ea re dicemus prolixius.
Non enim inutilis ad vitam aut indigna res est de qua fieri debeat diligentis-
sima indagatio.

Nunc tamen quod instat peragendum est dandaque opera, si possumus,
quoniam ita tempus postulat ut quomodo dolendum sit et quatenus progre-
di dolor debeat inveniamus. Nam nec pauci sunt inducti errores a Graecis
philosophis, qui, ut arbitror, gloriae ac contentionis avidi, dum unusquis-
que nova se invenisse gloriari cupit, multis veritatem involucris implicaver-
unt. Nam et Epicurei, qui etsi mihi penitus improbandi videntur, tamen
audio a quibusdam non omnino contemni, dum voluptati faventes, dolo-
rem dicunt non solum malum sed etiam summum, minus etiam quam
Stoici tolerabilia videntur afferre. Qui enim ita dicit, idem dicat necesse est
ab iustitia, ab fortitudine, ab omni fere honestate frequentissime, ne in
dolorem incidant, esse recedendum. Quid autem est minus tolerandum in
publicis et privatis actionibus ea voce, quae deserendam praecipiat honesta-
tem quaeque ceteris omnibus et amicorum et parentum et patriae utilitati-
bus commodisque ne quid doleat anteponat? Utrum tandem, Epicure, ut

²² Luke, 23:29.

