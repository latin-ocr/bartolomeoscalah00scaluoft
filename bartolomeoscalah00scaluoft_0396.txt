356 PART V

praedominantur affectus et sine Deo pleraeque res mortalium inveterata
peccandi consuetudine aguntur? Nam si, ut Socrates disputat in Minoe
Platonis,⁰⁰ lex quoque inventio est veritatis, nec cuncta quae principes
civitatum statuunt recte dicuntur leges, sed tantummodo quae iusta atque
honesta sunt decreta, quis non videt iam quae sic⁹⁷ erunt constituta esse
immutabilia? Fieri enim non potest ut quae vera sunt comperta semel, falsa
tamen quandoque quavis etiam causa efficiantur. Est enim veritas incomm-
utabilis quaedam et divina vis, rebus immixta mortalibus, ipsa nihilominus
immortalis et sempiterna est. Quae si vera sunt, ratio quoque cur non
eadem de re eadem, quae videri possit, apud diversos constituuntur, haud
obscura est. Aut enim diversa sunt opinati, et aliquorum non fuerunt verae
opiniones (nam non semper cst facile veritatem adinvenire in rebus) aut
certe diversitas rationis, quam attendere potissimum legum latores debent,
merito legis quoque diversitatem facit.

Sunt etiam quae ad tempus feruntur leges; quae quoniam cum tempore
ipso etiam moriuntur, non absurde quidam mortales leges vocant. Quamvis
et has si paulo acutius inspexeris, immortalitatem et ipsas aliquo modo
retinere invenias. Nam nisi legislator ab ratione aberraverit, certum est, si
redierint eadem tempora, idem quoque de re eadem decernendum fuisse.
Legem Oppiam in medio ardore Punici belli M.Oppius, tribunus plebis,
tulit cum Hannibal victor in Italia insultaret, iam iamque Romam obses-
surus videretur; qua muliebri mundo convenientem tempori modum
Romani posuerunt. Eam post viginti annos, mutata fortuna civitatis,
abrogavere pristinaque feminis ornamenta restit-nemnem> Quis vero dubit-
et non Romanos modo, sed omnes prope gentes, si urgeat res eadem et
ratio decernendi non sit diversa, semper eandem de ornamentis fuisse
feminarum decreturos legem atque abrogaturos, nisi quid habes ad haec?

‘Ego vero‚’ inquam, ‘nihil. Nam vere mihi duas legis species fecisse
videris. Ut altera mortalis sit, quae tempori inservit; oritur vero curn eo
deperitque, ut de Hamadryadibus tradunt poetae, quae nascuntur cum sua
arbore, cum qua et moriuntur. Altera immortalis, de his rebus quae muta-
tionem, varietatem diversitatemque aliquam non recipiunt; quae, quoniam
rationem non mutant, immutari legem nihil convenit. Itaque manet cum
sua ratione, quae immutabilis, quae aeterna est, immutabilis quoque atque
aeterna lex. Nam dicere de his, quae non recte homines opinantur, legem
esse absurdum est. Sed illud velim explices, existimesne extemporales
quoque illas, quas tu appellavisti mortales, in Iovem esse referendas? An in
Saturnum potius, quem vocant Graeci Κρόνον et praeesse tempori magis

⁰⁰ Ps.Plato, Minos, 315 A.
ΡΡ Cf. Liv. Ab urbe cond. 34.1.1-34.8.3.

