322 PART V

gloriolam, indulgentissimo parenti, ingratissimi nati inviderunt. Ita cum
inter se aliquamdiu obmurmurassent‚ facti confidentiores, tandem secesse-
runt iamque prodibant in publicum liberius. Cum autem in litteratorum
manus quorundam incidissent, ambitiosior ex his unus ne pausam quidem
aut periodum in eis irreprehensum indamnatumque reliquit. Qua de re ter-
riti, Apologi cum se ita pueriliter lascIvisse paeniteret Vestamque iam aut
Vulcanum formidarent, refugerunt.¹25 ‘Atat,’ inquam, ‘quid rei est tan-
dem? Quid erubescitis? Quid timetis?' Illi, ut res fuerant cum aperuissent3
‘Heus,’ inquam, ‘quam bene comparatum est: invido invidia invidet, neque
suis parcit atque ipsa sibi excarnificina est. Vos domi manete.'

52. Rumor

Advenienti monstro, populus, quod is semper est rerum novarum studio-
sus, obviam cum esset progressus, vix satiare prae libidine animos spectan-
do poterat. Monstrum informe et varium et vultuosum erat continuoque
luxuriari in linguas oraque multiformia videbatur et, quod cuncti praeter
cetera mirarentur, quamquam esset summa in gradiendo celeritas et quarn
haud absurde avium pernicitati aequiperes‚ tamen, quis inveheret, erat in-
certum. Et hostis instabat a tergo, cuius quidem etsi videri tardior incessus
posset‚¹²⁶ quod incredibile forte dictu sit, tamen assequeretur ac perderet.
Igitur his stupida miris turba maximum venerat in desiderium quid¹²⁷ id
tandem monstri esset cognoscendi. Respondit Gravitas, ad quam quidem
cuncti sapientiae128 palmam per id tempus deferebant: ‘Mirum, ni vos
hospitem vestrum, quem vos alitis, recognoscitis. Vanus is est Rumor: ad
operas abscedite.’

53. Perseverantia

Quattuor equi Solis, continuatos, ut arbitror, fessi refugientes labores,
transfugerunt. Ita evagati, paulum inciderunt in raedam caementariam.
Ergo, accepto iugo, cum pertraherent atque illa tamen magno cum stridore
axis et rotarum strepitu cantorumque crebris concussionibus sequeretur tar-
dior, conversi increpabant. At raedarius eos interea nihilominus fusti-
busque129 et stimulis incessanter agitabat. Cum coepisset coepti¹³⁰ paeni-
tere frustraque a capistris mitti diu contendissent, miseri ita atque indecores
consenuerunt resque ipsa tandem¹³l edocuit multo fuisse apud Solem per—
severasse atque obduravisse satius.

