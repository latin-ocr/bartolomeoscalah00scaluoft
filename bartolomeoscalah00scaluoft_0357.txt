ESSAYS 317

35. Fatum

Cum Fatis Apologi sacra facerent ut eorum sibi bona venia liceret cum
Posteritate contubernari, responderunt Fata: ‘An nescitis inexorabilem esse
maiestatem Fatorum? Vos tamen vestra manebit sors. Nihil agitis.'

36. Neglegentiah

Cum ad annos venisset pubertatis Neglegentia, quod esset venustiore
aspectu et indolem prae' se quandam ferret quieti tranquillique ingenii, mul-
ti proci petebant. Ea nupsit Somno, ex quo gravida facta, cum mirandam
in magnitudinem excrevisset venter, decimo demum mense uno atque
eodem partu turmam filiorum edidit: Otium, Desidiam, Oscitationem‚
Inertiam, Ieiunium, Carcerem, Paedorem, Ignaviam, ConfusIOnem, Pauper·
tatem, Securitatem, Desperationem atque alios praeterea complures, quos
enumerare ab re est. Ex his autem Paupertas cum mendicaret ad Apollinis
porticum, forte Mercurio fuit obviam. Numen adesse cum sensisset ex tala-
ribus opemque implorasset divinam, respondit Mercurius: ‘Si oblita paren-
tum me sequeriS, non mendicabis.'

37. Carmen

Cum milii seges in agro iam maturesceret idque aves sensissent,⁹¹ gregatim
convolaverant92 ad praedam. Agricola contra⁹³ instabat avesque et terrifi-
cis clamoribus et crebra concussione palmarum frequentique lapidum iactu
abigebat. At illae procaciores cum modo hanc modo illam agri regionem
nihilominus infestam redderent, bonam tandem⁹⁴ milii partem sustule-
runt. Poeta, igitur, qui animi atque exercitationis gratia spatiaretur, forte
incidit in id ludicrum: ‘Ac⁹⁵ nimirum,’ inquit, ‘rerum ea est mearum
imago persimilis. Ipse agricola sum, poesis ager, carmen est seges, aves
curae, quibuscum continuum bellum est quarumque percrebris nimium ex-
cursionibus praedae sumus. ‘Nisi pacem illae tandem dederint aut indutias
saltem, valete carmina.’

38. Historia

Multas bellariorum selectas species magna cum cura et diligentia undecum-
que conquisitas villicus nobilis contulerat in pomarium et muro circum-
saepserat contra furum petulantiam. In medio autem Pomonae aram con-
stituerat ut propitia illa continuo adesset. Transgressi tamen aliquando
saepta fures et neglecta dea cum, quicquid esset pomorum, asportavissent,
iratus villicus ad praetorem ibat pauperiem pomario datam expostulatum.

¹¹ Ed. and transl. Par, 121-22.

