416

Iam te sublimes rapiunt super aethera pennae
Et iuvat arcanis inseruisse caput.
Iam tibi se ostendit trina et suprema potestas:
Et Pater et Verbum Spiritus unus amor.
Moribus his, o summe pater, fastigia rerum
Summa tenes, meritus sic tibi venit honos.
Nunc gaudent Musae, sapiens nunc ridet Apollo3

Nunc resonat Cyrrhae cantibus omne nemus.

Quas et Amadryades laetae Dryadesque puellae
Exercent choreas? quas Satyrique leves?
Denique per campos omnis, per flumina late
Exultare deum numina cuncta putem.
Quin etiam variis depicta coloribus ales
Implet dulcisonis aera carminibus.
Omnia laetantur merito neque gaudia celant,
En rursus quoniam saecula prisca fluent.
Iam mihi per lucos videor posse ire silentes
Et tutum imbelli munera ferre manu.
In cassum magnis cingent iam moenia fossis
Condenturque altis oppida verticibus.
In cassum misera amittet custodia somnos,
Dum timet invisos hoste premente dolos.
Pace fruetur enim mundus, nam proelia tantum
In te cuncta ruent, Turce nefande, cades.
Desine iam gazis inhians, mercator, ad Indos
Currere et infido credere vela mari.
Nanque fluent auri passim argentique fluenta,
Sponte feret cunctis omnia dives humus.
Non noster Tybris Pactoli cedet arenis,
Ditior auratis non erit Hermus aquis.
Gargaricas vincent messes granaria nostra,
Largus et a petra nectaris ibit humor.
Longius ista tamen felicia tempora non sunt,
Verum adsunt, faustus iam venit ecce dies.
Iam venit ecce dies, pleno canite ore poetae,
En Musis iam iam dignus habetur honos.
Ipse utinam possem meritas expromere voces,
Maioresque daret Calliopea modos.
Ah, quas tentarem ferre ex Helicone coronas!
Sed nequeunt humeri grandia ferre mei.
Sed tu, sancte pater, sed tu, Pie summe sacerdos,
Esse potes Phoebus Calliopeque mihi.
Nanque potes tales humeris adiungere vires

PART VI

150

155

160

165

170

175

180

185

