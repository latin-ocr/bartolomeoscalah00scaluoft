ESSAYs 375

31. Umbrae [11]
Bi, 19r-v

‹A›d coenam Pluto per Ascalaphum umbras advocaverat. Proserpinae
autem dederat negocium ut opipare invitatae acciperentur. Erat autem dies
umbrarum3 apud superos festus celebritasque sacrorum mortualia vocantur.
Tardius ergo cum ad coenandum convenissent, indignata Dea canem im-
misit in paratas epulas, qui mox rapuit voravitque parata. Inde umbris per-
petuum ieiunium est, qua nos re sola distamus ab umbris. Ceterum umbrae
minus umbrae sunt. Nos umbrae sumus.

32. Affluentia
Bi, 19v

‹F›icedula‚ quae antea macilentior libere quocunque luberet vagaretur, pin-
guior facta tandem, cum penderet cruribus ex aucupatorio laqueolo inter
miseros stridores sic ad spectatores inquit: ‘Affluentia me bonorum atque
opes, quod rerum non experti non crediderint, in hos modo cruciatus
perduxere. Affluentia in damno est.'

33. Uxoria
Bi, ΖΘΓ-ν

‹D›e vitae nostrae curis miles, navita, mercator, opifex, agricola cum forte
convenissent, disputabant et pro se quisque artis suae difficultates peri·
culaque elevabat verbis. Et habebant proculdubio latos singuli campos, qui-
bus quantum dicendo velint expatiari quirent. Nulla enim de re quam de
vitae laboribus uberior haberi oratio potest. Ad id iam res redierat ut nauta
milesque disputando superiores viderentur, cum paterfamilias oportune
intervenit. Ad hunc igitur continuo cuncti quaestionis eius arbitrium detu-
lere. Causa cognita, paterfamilias praetulit extra ordinem.uxoriam, his
etiam ipsis concedentibus qui suas antea partes accuratiSsime defenderant:
uxoriae inter curas principatus est.

34. Assuetudo
Bi, 20v-21r

‹C>edrus, curn supra modum supraque vires crescere sua in se poma sensim
animadverteret et onerati ramusculi ad terram usque pondere pressi in-
clinarent, iam iamque frangi decidereque viderentur, geniturae atque feraci-
tatis⁴⁴ illam suae paenitebat. Ac, vento exorto, spes fuit deiici ea posse et
liberari periculis. Cum tamen non succederet et poma nihilominus tenacius
pediculis inhererent firmioribus, Pomonae numen imploravit sua sit Dea
ut mater, officii non immemor sui, perduraret. Nam patiendo consuescen—
doque⁴⁵ etiam quae quandoque videri intolerabilia possint, mitiora fieri.

