ESSAYs 383

60. Praeter spem
Bi, 12v-13r

‹R›osariorum luxuriem putator falce cum castigaret, rosaria instructis sen-
tibus putatori laceraverunt manus. Cum sanguis exilivisset‚ forte fluxit ad
rosariorum radices per stipites; inde purpureum quae albae fuerant traxe-
runt honorem. Adeo nihil refert temere an de industria res fiat melior.

61. Sors
Bi, 13r

‹N›obilissimum scortum cum ad senectutem pervenisset amatoresque cum
muneribus subito avolavissent,⁹⁸ adesis meretricio more brevi quae turpi
quaestu comparaverat mendicare iam cogebatur. Dies ergo ac noctes Veneri
sacrificans orabat ut pristinae cum iuventute fortunae sibi redderentur.
Cum nihilominus maneret Dea inexorabilis, respondit Chroni id esse
munus, maximo demum orbe circumacto, Chrono sacrificandum. Interea
ferat quam ipsa sibi sortem peperisset.

62. Severitas
Bi, 13r—v, Mo, 29r

‹S›tagna et paludes cum fluviorum criminarentur⁹⁹ inconstantiam, qui nun-
quam persisterent sed continuo ac perenni motu laberentur, ‘Vos autem,’
responderunt flumina, ‘ventorum vis multo agitat vehementius. Praeterea
facit¹⁰⁰ ista vos saepe Severitudo insuaves nimirum atque impotabiles.’

63. Amor
Bi, 13v

Mars et ipse, devictis quondam populis et tributo latissime imperato,
otiosus cepit amare. Ergo cum Veneris captaret furta deprehensus, aliquan-
do victis quoque ludos dedit

64. Auctoritas
Bi, 13v-14r

‹V›is, ratio, auctoritas inter se de imperio concertavere multos annos, et
Mars saepe dubius fuit et alterna victoria. Tandem auctoritati altera atque
altera hostis cessit. Post multos ergo labores et variarum rerum multiplicia
discrimina princeps regnat auctoritas.

